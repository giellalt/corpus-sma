<document xml:lang="sma" id="no_id"><header><title/><genre code="bible"/><author><unknown/></author><wordcount>322</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="swe"/><language xml:lang="sma"/></multilingual><origFileName>http://www.svenskakyrkan.se/omoss/lihtsegevoete</origFileName><parallel_text xml:lang="fin" location="default.aspx_id=655212.html"/><parallel_text xml:lang="sme" location="miellahttuvuohta.html"/><parallel_text xml:lang="smj" location="sebrulasjvuohta.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p xml:lang="swe">Lïhtsegevoete - Svenska kyrkan - Om oss</p>
<p type="title">Lïhtsegevoete</p>
<p type="title">Svïenske gærhkoen leah mahta tjïjhtje lïhtsegh. Fïerhten jaepien jïjnjesh dejstie meatan naaken dan gærhkoen ektesne. Maahta årrodh dan voenen laavleme -dåehketjisnie, gosse skylledh jallh gosse Svïenske gærhkoen gaskenassjovni/internationelle barkose beetnegh tjöönghkeminie mejnie viehkiehtidh jallh evtiedidh.</p>
<p><em type="italic">Gyhtjelassh lïhtsegevoeten bïjre </em>Sveerjesne aarebi ih daarpesjh syökedh lïhtseginie Svïenske gærhkosne sjïdtedh, dam sjïdti gosse reakadi. Daan biejjien lïhtsege laavkomen tjïrrh sjædta. Dovne maanah, noerh jïh båarasåbpoe maehtieh lååvkesovvedh. Jis ij leah maana lååvkesovveme eejhtegh jallh giej åelesne maana, maehtieh bievnedh dïhte edtja lïhtsege Svïenske gærhkosne årrodh. Maanah gïeh bijjelen 12 jaepien båeries edtjieh jïjtsh dïsse seamanidh. </p>
<p>Jis joe lååvkeme jeatjah kristeles sïebredahkesne maahtah lïhtsege Svïenske gærhkosne sjïdtedh mænngan gosse hearrine soptsestalleme. Datne gïeh Svïenske gærhkoem laahpeme leah lïhtseginie buerie båeteme bååstede. Jis ih daejrieh mejtie lïhtsege jallh jeatjah gyhtjelassh lïhtsegevoeten bïjre åtnah dellie maahtah govlehtalledh dejnie åålmeginie gusnie årroeh.</p>
<p><em type="italic">Lïhtsegemaaksoe </em>Svïenske gærhkoen barkoe Sveerjesne jïh ålkoerijhkesne lïhtsegemaaksojste maaksa, dam aaj gohtje gærhkoemaaksoe. Jïjnjemesh destie dan dov byjreske åålmegasse jåhta. Maaksoe edtja aarke biejjien barkoem maanide noeride jïh båarasåbpojde maeksedh, laavlome-dåehketjidie jïh joptsetjöövkese, skïemtjegåetiegærhkose, fuelhkieraeriestæmman, hearride giejtie iktesth råakh, sijjide gusnie oktegs jïh gåetieluhpehts almetjh maehtieh tjåanghkanidh jïh mejnie gïehtelidh. Gaajhkesh aaj viehkiehtieh voenen gærhkojde jïh kultivrehistovriske vierhtide båetije boelvide vaarjelidh. </p>
<p>Göökte aath mah nænnoestieh man jïjnjem lïhtsegemaaksojne maeksedh: man jïjnjem dïenesjh jïh mennie åålmegisnie datne. Rijhken gaskemieren gærhkoemaaksoe jaepien 2011 leah 0,99 proseenth dehtie dov dïenesjimmeste mestie tjïeltese skaehtiem maaksah.</p>
<p><em type="italic">Juvlememaaksoe </em>Gaajhkesh gieh Sveerjesne tjaalasovveme juvlememaaksoem maeksieh. Rijhken gaskemieren maaksoe jaepien 2011 leah 0,24 proseenth dehtie dov dïenesjimmeste mestie tjïeltese skaehtiem maaksah. Svïenske gærhkoe åajvaladtjine juvlemedïenesjæmman Sveerjesne, namhtah Stuehkien staaresne jïh Tranåsen tjïeltesne. Deklaratjovneleahpesne maahtah lohkedh man stoere dov gærhkoemaaksoe jïh juvlememaaksoe lea. </p>
<p><em type="italic">Svïenske gærhkoem laehpedh </em>Jis nænnoesth Svïenske gærhkoem laehpedh dov byjreske åålmegasse dam bievnieh. Gosse gærhkoem laehpedh maahtah åålmegasse leahpan mietie ringkedh, dahkoe mïnnedh jallh tjaeledh. Aaj maahtah jïjtse nammoehtamme prievesne åålmegasse vaejtedh. Jis ih daejrieh mennie åålmegisnie datne dellie maahtah ohtsedidh svaalhtesisnie dagkoe åelkiesbielesne. </p>
<p>//</p>
</body></document>
