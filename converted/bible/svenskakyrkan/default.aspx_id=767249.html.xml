<document xml:lang="sma" id="no_id"><header><title/><genre code="bible"/><author><unknown/></author><wordcount>171</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="swe"/><language xml:lang="sma"/></multilingual><origFileName>http://www.svenskakyrkan.se/default.aspx?id=767249</origFileName><parallel_text xml:lang="fin" location="default.aspx_id=655211.html"/><parallel_text xml:lang="sme" location="default.aspx_id=767273.html"/><parallel_text xml:lang="smj" location="default.aspx_id=766403.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p xml:lang="swe">Laavkome - Svenska kyrkan - Om oss</p>
<p type="title">Laavkome</p>
<p type="title">Onne maana veartanasse båateme. Dam sïjhtebe dijjen ektine heevehtidh – buerie båeteme laavkoemasse!</p>
<p>Dutnjien eejhteginie laavkome maahta gyjhtelassh årrodh, datne eejhteginie dan onne almetjasse sjïdteme.</p>
<p><em type="italic">Dåajvoe </em>Laavkoemisnie lea dåajvoe Jupmele gaajhke jielemen biejjine datnem dåerede, seamma saaht mij heannede. Abpe gærhkoen histovrijisne dïhte laavkome fïerhten almetjen ektiedimmie Jupmelinie nænnoestamme. </p>
<p>Laavkome-gyrhkesjimmie lea aavoen jïh jielemen hïeje. Dïhte giem lååvke Jupmelen uvte lokngesåvva, dïhte gie mijjese jielemem vadta jïh gie sæjhta mijjen ektine aavoedidh. Jupmele sæjhta mijjen lïhke, mijjen jieliemisne årrodh, mijjem gaajhkeste sæjhta luejhtedh jïh mijjen jielemenuepide orrestidh.</p>
<p><em type="italic">Laavkome noeride </em>Jïjnjemes aejkien maanah dah gieh Svïenske gærhkosne gieh lååvkesuvvieh, badth daelie gellebh noerh jïh dovne geerve almetjh aaj sijhtieh lååvkesovvedh. Dam gellien aejkien darjoeh gosse skyllemasse luhkieh, lohkehtimmien mænngan jallh gosse dåehkesne kristelesvoeten bïjre soptsestalleminie. </p>
<p><em type="italic">Laavkome jïh lïhtsegevoete </em>Laavkome maadtoe jis lïhtseginie Svïenske gærhkosne sjïdtedh. Dïhte gie jeatjah kristeles sïebredahkesne lååvkesovveme aaj åådtje lïhtsege Svïenske gærhkose årrodh, jïh ij daarpesjh ikt vielien aejkien laavkodh. Svïenske gærhkoen öörnegen mietie akte kristeles laavkome ihkuvasse lea. </p>
<p>//</p>
</body></document>
