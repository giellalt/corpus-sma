<document xml:lang="sma" id="no_id"><header><title/><genre code="bible"/><author><unknown/></author><wordcount>308</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="swe"/><language xml:lang="sma"/></multilingual><origFileName>http://www.svenskakyrkan.se/omoss/gaskenaasjovni/internationelle-barkoe</origFileName><parallel_text xml:lang="fin" location="default.aspx_id=775925.html"/><parallel_text xml:lang="sme" location="riikkaidgaskasa-bargu.html"/><parallel_text xml:lang="smj" location="rijkajgasskasasj-barggo.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p xml:lang="swe">Gaskenaasjovni/Internationelle barkoe - Svenska kyrkan - Om oss</p>
<p type="title">Gaskenaasjovni/Internationelle barkoe</p>
<p type="title">Tjïeves mïrhtoeviehkie, evtiedimmie båetije biejjide, rïektesvoetese barkedh jïh bijjelen tjuetiejaapetje ektiebarkoe gærhkoejgujmie Afrikesne jïh Asijesne. Nemhtie maahta buerkiestidh Abpe veartene, Svïenske gærhkoen gaskenaasjovni/internationelle barkoem.</p>
<p>Gosse giefies nyjsenæjjam jaahka åådtje lååjkedidh jïjtse jielemem fualhkan bueriemdidh, dïhte akte bielie gaskenaasjovni/internationelle barkoste. Seamma aaj gosse akte hiv-såatehke jallh aids-skeamtjohke åadtjoejægan hoksem dåastoehtidh sijjeste ålkoestidh. Jallh gosse almetjh soptsestellieh liktedh sijjeste sinsitnide aassjoestidh, jïh gosse tsælloe jorkese jïh kraannah sïemes sjidtieh.</p>
<p>Abpe veartene, Svïenske gærhkoen gaskenaasjovni/internationelle barkoe bijjelen tjuetiejaepie gærhkoejgujmie ektesne Afrikesne jïh Asijesne barkeme. Daan biejjien akten rïektesvoeten veartanasse barka namhtah nealkoe, giefiesvoete jïh deebleme veartenevijries kristeles ektievoetesne. ACT-ektiedimmie abpe veartanisnie gååvnese. Gaajhkem lehkiem almetjh berkieh sijjen jielemem eevtjedh jïh jorkesidh.</p>
<p><em type="italic">Vadtesh aktegs almetjijstie vihkeles </em>Daesnie berkieh tjaetsiem jïh beapmoem gaajhkesidie, voene-evtiedæmman, teologiske ööhpehtæmman, mikrolååjkedæmman jïh njoetjemasse jïh dovne laktemasse jïh religijovne- soptsestallemasse. Aaj rïektesvoetese berkieh, v.g rïektesvoeten åesiestæmman, mïrhtoe-veahkan, almetji reaktide jïh nyjsenæjjaj åvtehkevoetese. Jïjnjemes barkoem maaksa beetnegi åvteste maam Sveerjesne tjöönghkeme. Jïjnjem daehtie barkoste, rïektesvoetem veartanasse dah åålmegh, aktegs vedtijh jïh sïebrh sijjen vadtesigujmie guedtieh. Dejnie mejnie Sida jïh EE dåarjoehtieh aaj akte jeatjah vihkeles dyödtove. Svïenske gærhkoen åålmegh gaskenaasjovni/internationelle dan barkoen maadtosne. Dah bievnieh, ööhpehdehtieh jïh beetnegh tjöönghkieh, v.g kollekti tjirrh, basaarh jïh staaresne måedtie ïedtji tjïrrh. <em type="italic">Meadtojde tjuara orrijidh </em>Dyödtove lea vihkeles, jalhts eah buektehth gaajhkh dåeriesmoeride loevenidh. Meadtoeh mah almetjidie heerredieh vyörtegslaakan jieledh tjuara orrijidh. Seamma aejkien gosse gaajhkesh daelie edtjieh jïelehtadtjedh, eatnemen vierhtieh tjuerieh båetije boelvide læjkodh. Abpe veartene, Svïenske gærhkoe byjreski gærhkojde jïh åårganisatjovnide Europesne, Afrikesne, Asijesne, Latinamerikesne jïh Gaske-luvlielaantine dåarjohte gosse dejgujmie ektesne berkieh gaskenaasjovni/internationelle gærhkoen viermiej tjïrrh. Daate akte radtjoes vuekie barkedh gosse sæjhta maam joem jorkesidh guktie tjåadtjohte. Gærhkoekanslijesne Uppsalesne soejkesjeminie guktie viehkieh tjöönghkedh, almetjidie ööhpehtidh jïh guktie barkedh gosse sæjhta maam eevtjedh. Desnie nænnoestieh mij prosjektide bïjre veartenem Abpe veartene, Svïenske gærhkoen gaskenaasjovni/internationelle barkoe edtja beetnegigujmie jallh barkijigujmie dåarjoehtidh. </p>
<p>//</p>
</body></document>
