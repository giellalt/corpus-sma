<document xml:lang="sma" id="no_id"><header><title/><genre code="bible"/><author><unknown/></author><wordcount>801</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.svenskakyrkan.se/default.aspx?id=1030377</origFileName><parallel_text xml:lang="sme" location="folder_kyrkoval2013_nordsamiska.pdf"/><parallel_text xml:lang="swe" location="rostkortsfolder_2013.pdf"/><parallel_text location="folder_kyrkoval2013_romani_kelderash.pdf" xml:lang="rmy-rka"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Dov gïele vihkeles! </em>Aejlegsbiejjien skïereden 15 biejjien 2013 gærhkoeveeljeme jïh datne åadtjoeh veeljedh. Daesnie dïhte dov gïelekåarhte. Gïeh dah datneste edtjieh moenedh daah njieljieh båetije jaepide? Dovne tsavtshvierhkien bïjre åålmegisnie jïh nænnoestimmiej bïjre abpe Svïenske gærhkose. Mïsse dov gærhkoemaaksoe edtja juhtedh? Magkerh tsavtshvierhkieh dov årromesijjie edtjieh årrodh? Guktie gærhkoe edtja nænnoestidh? Årroeh meatan evtedh. Buerie båeteme gïelem gærhkoeveeljemasse vedtieh! </p>
<p><em type="bold">Gïelekåarhte </em>Daejnie tjaaleginie ektesne aaj dam dov gïelekåarhtem åadtjoeh. Vaeltieh dam meatan gosse gïelem edtjh vedtedh. </p>
<p><em type="bold">Gïem maehtieh veeljedh? </em>Gærhkoeveeljemisnie dåehkide mejtie nammoehtamme jïh dej kandidath veeljh. Daah dåehkieh seamma goh dah partijh åålmeh veeljemisnie. Dåehkieh jïjtjh soptsestieh mejnie sijhtieh barkedh. Læstoeh gaajhkh daah dåehkide jïh dej kandidath gååvnese www.svenskakyrkan.se/kyrkoval. Aaj maehtieh dov åålmeginie soptsestidh. </p>
<p><em type="bold">Aktegs gïelem vedtieh golme kandidatide. </em>Maehtieh aktegs gïelem golme kandidatide vedtedh gosse kroessem bïejh veeljemeleahpese. Dah kroessh stuerebe nuepie kandidatese vadta jïh dov åvteste åadtjodh soptsestidh. Jis ij guhte dejstie kandidatijste kroessem åadtjoeh dellie dov gïele dan dåahkan jåhta mejtie nammoehtamme. Ij leah dellie naan aktegs gïelem ryöknoeh. </p>
<p><em type="bold">Gusnie jïh gåessie maehtieh gïelem vedtedh? </em>Skïereden 2 – 11biejjieh maehtieh gïelem vedtedh dåastoevisnie abpe laantesne gusnie åådtje gïelem åvtelbodti vedtedh. Aaj maehtieh gïelem prievien tjïrrh vedtedh jis vg. ålkoerïjhkese. Muvhtine sjïere dåastovh gååvnesieh gusnie aaj maahta gïelem vedtedh. Veeljemebiejjien skïereden 15 biejjien dov veeljemesijjesne jallh sjïere sijjine maehtieh gïelem vedtedh. Vielie bïevnesh dov gïelekåarhtesne gaavnh. </p>
<p><em type="bold">Gaerviehtamme dam dov gïelekåarhtem? </em>Jis dam dov gïelekåarhtem gaerviehtamme maehtieh dov åålmegem gihtjedh. Aaj maehtieh orre gïelekåarhtem dongkedh www.svenskakyrkan.se/kyrkoval jallh Svïenske gærhkoen informationsservice, telefovne 018-16 96 00. Gïelekåarhtem dan dov tjaalesæjjan seedtesåvva. Orre gïelekåarhtem aaj Svïenske gærhkoen ålkoerïjhken åålmegidie faxen tjïrrh seedtesåvva. </p>
<p><em type="bold">Guktie veeljemisnie gåaradi? </em>Sijjesne www.svenskakyrkan.se/kyrkoval dejtie veeljemen annjebodts illeldahkide vuesehte gosse gïelide ryöknoeh mænngan veeljemesijjie gaptjeme. Ij leah dellie naan aktegs gïelh ryöknesovveme. Dam minngemes illeldahkem seamma sijjesne vuesehte gosse gaajhkh gïelide gïehtjedamme. </p>
<p><em type="bold">Gïelem vedtedh </em>Gærhkoeveeljemisnie maehtieh gïelem golme veeljemisnie vedtedh; Gærhkoeståvrose, stifteståvrose jïh gærhkoetjåanghkose. Dïhte gie Göteborgen gærhkoen ektiedimmesne aaj gïelem vadta akten ektiedæmman, goh njieljieh veeljemidie. Dov gïele raereste guktie Svïenske gærhkoe stuvresåvva gærhkoevoenesne, dajvesne jïh nationellt. </p>
<p><em type="bold">VEELJEME GÆRHKOESTÅVROSE – DOV GÆRHKOEVOENEN VEELJEME </em>Datne gærhkoeståvroe dov gærhkoevoenesne veeljh jallh, jis dov gærhkoevoene jeatjah gærhkoeståvroej ektine berkieh, gærhkoeståvrose dov pastoratesne. Gærhkoeståvroe nænnoste guktie tsavtshvierhkieh dov lïhkesdajvesne edtja årrodh. Vuesiehtimmien gaavhtan magkerh tsavtshvierhkieh maanide jïh noeride åålmegisnie edtjieh årrodh, jallh guktie laavlomedåehkiej- jïh konserti tsavtshvierhkieh edtjieh juhtedh. Veelkes veeljemeleahpah. </p>
<p><em type="bold">VEELJEME STIFTESE - DAJVESNE </em>Svïenske gærhkoe 13 stiftide juakasovveme. Stifteståvroe stiften jollemes raerie nænnoestidh. Stiften uvtemes barkoe lea gærhkoevoenide dej tsavtshvierhkiej gujmie dåarjodh jïh maehteles viehkine gellie dajvine reeredh. Vuesiehtimmien gaavhtan gosse gærhkoem orrestehtedh. Tjoevkerööpses veeljemeleahpah. </p>
<p><em type="bold">VEELJEME GÆRHKOETJÅANGHKOSE - NATIONELLT </em>Gærhkoetjåanghkoe Svïenske gærhkoen jollemes raerie nænnoestidh 251 lïhtsegigujmie. Dah gærhkoen ektiedimmes jïh bijjemes gyhtjelassi bïjre nænnoste. Vuesiehtimmien gaavhtan gærhkoetjåanghkoe klimagyhtjelassi bïjre nænnoste jïh magkerh salmh salmegærjesne edtjieh gååvnesidh. Viskes veeljemeleahpah. </p>
<p><em type="bold">VEELJEME ÅÅLMEGASSE JÏH EKTIEDÆMMAN - GÖTEBORGESNE </em>Göteborgen gærhkoen ektiedimmesne dïedtem juekieh guktie daagkoe bijjege vuesiehtamme. Veeljeme gærhkoeståvrose – dov lïhkesdajve veeljeme gærhkoeståvroen jïh Göteborgen gærhkoen ektiedimmien gaskem jïh gærhkoeståvroe dah åålmegisnie mah ektiedimmesne meatan. Göteborgen gærhkoen ektiedimmie ekonomijen- jïh fastigheti gyhtjelassi bïjre nænnoste. Datne gie Göteborgesne årroeh daan jaepien veeljemisnie maehtieh njieljieh veeljeminie veeljedh. Kruana veeljemeleahpah åålmegen gærhkoeståvrose jïh veelkes veeljemeleahpah gærhkoeståvrose ektiedimmesne (jis sïjhth prievien tjïrrh gïelem vedtedh maehtieh kruana veeljemeleahpam åadtjodh jïh kuverte lissine dovne dehtie Göteborgen stifteste). </p>
<p><em type="bold">Sïjhth vielie daejredh? </em>Sijjesne www.svenskakyrkan.se/kyrkoval bïevnesh gååvnesieh aelhkie svïenskegïelesne, såevmien, saemien, romaani, meänkieli, englaanten, franske, tyske, arabiske, spanske gïeline jïh væhtagïelesne. Jis tjoejefijlem buektedh dellie seamma bïevnesidie maehtieh goltelidh jallh maehtieh cd dongkedh sijjeste Svïenske gærhkoen informationsservice, telefovne 018-16 96 00 jallh e-påasten tjïrrh info@svenskakyrkan.se. Aaj maehtieh dov åålmegem gihtjedh jallh sijjesne www.svenskakyrkan.se/kyrkoval vielie bïevnesh åadtjodh. </p>
<p><em type="bold">SVÏENSKE GÆRHKOEN LEA SIJJIE GAAJHKESIDIE </em>Svïenske gærhkoe abpe laantesne gååvnese jïh akte ræhpas almetjegærhkoe gusnie gaajhkesh tjaakanieh. </p>
<p><em type="bold">JIELIE TJIEHTJELH </em>Bïjre jarkan Sveerjesne mahte 3 400 gærhkoeh gååvnesieh. Dah leah sjïere tseagkaldahkh, vyörtegs kultuvreaerpie jïh jielije sijjieh gyrhkesjæmman, sjeavodhvoetese, lïegkedæmman, ektiedæmman, laavloemasse jïh musihkese. </p>
<p><em type="bold">GÆRHKOE AARKEBEAJJAN </em>Lïhtseginie åadtjoeh meatan årrodh jïh soptsestidh mejnie Svïenske gærhkoe aarkebiejjesne edtja barkedh vuesiehtimmien gaavhtan laavlomedåehkine, dåarjojne dejtie giejtie viehkiem daarpesjieh, skïemtjegåetiegærhkojne raerine fuelhkide jïh tsavtshvierhkine maanide jïh noeride. </p>
<p><em type="bold">JIELEME </em>Gærhkosne aaj gaavnedibie gosse mijjese mij vihkeles, gosse laavkodh, skylledh, pruvredh jïh juvledh. </p>
<p><em type="bold">JAAHKOE JÏH JUERIE </em>Svïenske gærhkoe ektiedimmiem faala gusnie maehtebe gaavnedidh, jaahkoem jïh jueriem juekedh jïh Jupmielasse geatskanidh. </p>
<p><em type="bold">INTERNATIONELLE BARKOE </em>Svïenske gærhkoe gærhkoej jïh organisasjovni ektine barka rïektesvoeten veartenen gielhtie namhta nielkie, giefiesvoete jïh vaejvie. Ektesne maehtebe jeatjahtehtedh. </p>
<p><em type="bold">SVÏENSKE GÆRHKOE AEHPINE JÏH GOERPINE </em>Svïenske gærhkoen barkijh meatan dåarjoeh gosse ovlæhkoeh, aehpieh jïh goerph heannadamme. Dovne ålkoerïjhkesne jïh Sveerjesne. </p>
<p><em type="bold">SIJJIEH GUSNIE TJÅANGHKANIDH SVEERJESNE JÏH ÅLKOERÏJHKESNE </em>Svïenske gærhkoe almetjh dovne Sveerjesne jïh ålkoerïjhkese gaavnede goh giesiegærhkoe, vaeriegærhkoe, skïemtjegåetie-gærhkoe, skuvlegærhkoe, geajnoegærhkoe, ålkoerïjhkegærhkoe jïh tjiehtiesbadth åålmeh gærhkojne gusnie årroeh Daesnie dïhte dov gïelekåarhte Aejlegsbiejjien skïereden 15 biejjien dellie gærhkoeveeljeme Svïenske gærhkose. Dellie dov leah nuepie dejtie dåehkieh jïh almetjh veeljedh gïeh edtjieh meatan årrodh gærhkoen jielemen jïh tsavtshvierhkiej bïjre raeriestidh dah njieljieh båetije jaepide. Gïese datne dam sïjhth luhpiedidh? Buerie båeteme gïelem gærhkoeveeljemasse vedtieh! </p>
</body></document>
