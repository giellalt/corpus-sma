<document xml:lang="sma" id="no_id"><header><title>JAAHKOE</title><genre code="bible"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Samisk Kirkeråd</publisher></publication></publChannel><wordcount>170</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="nob"/><language xml:lang="sma"/></multilingual><origFileName>http://www.osko.no/index.php?kat_id=147&amp;art_id=154</origFileName><parallel_text xml:lang="nob" location="index.php_kat_id=147_art_id=154.html"/><parallel_text xml:lang="sme" location="index.php_kat_id=147_art_id=154.html"/><parallel_text xml:lang="smj" location="index.php_kat_id=147_art_id=154.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p>Lïerh: Låavth-gåetie</p>
<p type="title">Låavthgåetie</p>
<p><em type="bold">Låavthgåetiem striengkieslaakan juakeme </em></p>
<p>Låavthgåetien uvtemes bielie, dïhte sijjie sisnjemes, aernien jïh låavtegen gaskem, desnie dïhte aejlies sijjie båassjoe, gusnie beapmoeh jïh aejlies daeverh tjaavhkoejin. Båassjoe aejlies. Aernien akte stoerre gierkie man nomme båassjoegierkie. Naaken jeahta daate gierkie edtja mijjem måjhtajehtedh man gåhkese mijjieh maehtebe silledh eannan dam aejlies sijjiem narrahtibie. Dej beeli saemien religijovnesne Joeks-aahka båassjoem vaarjeli. Joeksaahka lij vijremen nyjsenen jupmele, mij vijrijidie vijremelæhkoem vedti. Dïhte aaj vijrijidie dåeriedi bååstede båassjoen gåajkoe, gusnie saalehtem geehti. Maadteraahkan golme niejth: Saraahka, Joeksaahka jïh Oksaahka, jieleden bijjelen reerin årromesijjesne jïh årromesijjien lïhke. Daate vuesehte guktie <span type="quote">”eatnemen jupmelh”</span> lin ektiedamme låavthgåatan jïh aarkebeajjan.</p>
<p><em type="bold">Aejlies sijjie </em></p>
<p>Guktie låavthgåetiem juakame lea dannasinie dah jupmelh lin vihkeles saemiej aarkebiejjesne, dah byöpmedin jïh åeriejin aktene aejlies sijjesne. Apostelen dahkojne soptsesåvva guktie dah voestes kristegassjh eelkin gaavnesjidh. Ij lij naan gærhkoegåetie. Dah gaavnesjin teempelen sjaljosne jïh jïjtsinie gåetine.</p>
<p>Tjuetiejaepiemolsemen åvtelen dah voestes læstadijanen gaavnesjimmieh Divtasvuotnesne lin smaave derhviegåetine.</p>
<p>Maam datne tuhtjh gærhkoen bïjre daan biejjien? Domth goh gåetesne jallh goh guessie jupmelen gåetesne?</p>
<p xml:lang="nob">Utskriftsvennlig versjon</p>
</body></document>
