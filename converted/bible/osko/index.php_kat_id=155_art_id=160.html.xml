<document xml:lang="sma" id="no_id"><header><title>JAAHKOE</title><genre code="bible"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>Samisk Kirkeråd</publisher></publication></publChannel><wordcount>243</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="nob"/><language xml:lang="sma"/></multilingual><origFileName>http://www.osko.no/index.php?kat_id=155&amp;art_id=160</origFileName><parallel_text xml:lang="nob" location="index.php_kat_id=155_art_id=160.html"/><parallel_text xml:lang="sme" location="index.php_kat_id=155_art_id=160.html"/><parallel_text xml:lang="smj" location="index.php_kat_id=155_art_id=160.html"/><metadata><uncomplete/></metadata><version>XSLtemplate $Revision: 104145 $; file-specific xsl  Revision; common.xsl  $Revision$; </version></header><body><p>Lïerh: Låavth-gåetie</p>
<p type="title">Vedtieh mijjese daan biejjien mijjen fierhten-beajjetje laejpiem</p>
<p>Misse datne ussjedh gosse dam dïejvesem govlh<span type="quote">”mijjen fïerhten beajjetje laejpiem”</span> - ij leah sån ajve voejelaejpiej bïjre aeredsbeapmose? Laejpie lea beapmoen væhta. Ij leah ajve dïhte laejpie maam byöpmedibie niestiesbeapmojne, aaj dïhte laejpie maam dennie aejlies maalestahkesne åadtjobe.</p>
<p>Mijjieh rohkelibie Jupmele edtja mijjese vedtedh maam daarpesjibie fïerhten biejjien, jïh mijjieh lïerebe gijhtedh gaajhki buerien åvteste, maam Jupmele mijjese vadteme. Laejpie lea akte væhta disse maam daarpesjibie jis edtjebe jieledh, goh beapmoe, jovkemes, vaarjoeh, gåetie jïh hiejme, ientje jïh kreekh, beetnegh jïh jeeluve, paarrebielie jïh maanah, barkijh jïh barkoevedtijh, hijven jïh murreds vearolde, raeffie, healsoe, hijven nomme jïh hijven voelph jïh barkoeguejmieh jïh kraannah. Jupmelen syjhtede lea edtja hijven datnine gåaradidh, bene datne tjoerh gijhteles årrodh jïh doestedh Jupmelem leajhtadidh. Mijjieh edtjebe gijhtedh gaajhki åvteste maam Jupmele mijjese vadteme, jïh væjsehkevoeten bïjre rohkelidh dam gorredidh, guktie satne vaajtelamme.</p>
<p>Jeenjesh dennie saemien siebriedahkesne sov båeries almetjijstie lïereme mijjieh edtjebe gaajhkh beapmoeh gorredidh. Daate lea vielie goh nuktehtjevoete. Beapmoe gohtjesovvi <span type="quote">”eatnemen vadtesh”</span> jallh <span type="quote">”Jupmelen vadtesh”</span>. Edtja vadtesidie gijhtelesvoetine dåastodh jïh ij dejtie daajesjidh. Almetjh leah jearohks eatnamistie, jïh gaajhke mij sjïdtede jïh desnie jeala. Eatneme nuekies åtna destie maam gaajhkesh daarpesjieh, bene ij nuekies jis gaajhkesh gaahtsehke. Maam dïhte sæjhta jiehtedh?</p>
<p xml:lang="nob"><em type="bold">LUTHEREN BUERKIESTIMMIE: </em></p>
<p>Jupmele mijjese fïerhten beajjetje laejpiem vadta bielelen mijjieh dan bïjre rohkelibie, aaj bahhas almetjidie. Bene daennie rohkelassesne rohkelibie Jupmele tjuara baajedh mijjem daam guarkedh, juktie mijjieh dam fierhten beajjetje laejpiem gyjhtelassine dåastobe.</p>
<p xml:lang="nob">Utskriftsvennlig versjon</p>
</body></document>
