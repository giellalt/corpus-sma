<document xml:lang="sma" id="no_id"><header><title>Healsoeektiedamme jielede- jïh barkoetsiehkieh båatsoesaemien årroejidie åarjelsaemien dajvesne</title><genre code="science"/><author><person firstname="Snefrid" lastname="Møllersen" sex="f" born="" nationality=""/></author><year>2018</year><wordcount>6763</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/4.helserelaterte_leve-_og8.8.2018_mollersen_sorsamisk_10._sep.pdf</origFileName><parallel_text xml:lang="nob" location="4_helserelaterte_leve_og_arbeidsforhold.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">4 Healsoeektiedamme jielede- jïh </em><em type="bold">barkoetsiehkieh båatsoesaemien årroejidie åarjelsaemien dajvesne1 </em></p>
<p><em type="bold">Snefrid Møllersen, </em>psykologespesialiste, dr, psychol., Saemien nasjonaale maahtoedïenesje psykiske healsoevaarjelæmman jïh geeruvevoetese, Finnmaarhkeskïemtjegåetie. </p>
<p>Iktedimmie</p>
<p><em type="italic">Jis edtja hijven almetjehealsoem gorredidh dellie eevre daerpies daajroem utnedh dej </em><em type="italic">materijelle, praktihkeles jïh sosijaale mieriekrïevenassi bïjre mah healsoem tsevtsieh. Mobijle </em><em type="italic">pastoralisth leah akte dåehkie mej åvteste dovne åejvieladtjh jïh dotkijh abpe veartenisnie </em><em type="italic">vaenie tsåatskelesvoetem vuesiehtamme gosse lea healsoetsiehkiej bïjre. Jïh naemhtie aaj </em><em type="italic">daajrojne jielede- jïh barkoetsiehkiej bïjre båatsoealmetji luvnie. Daate tjaalege </em><em type="italic">healsoeektiedamme jielede- jïh barkoetsiehkieh buerkeste saemien båatsoeårroejidie </em><em type="italic">åarjelsaemien dajvesne, akte årrojedåehkie mij daamtaj ov-våajnoes dorjesåvva sov </em><em type="italic">stoeredahken gaavhtan, jïh gusnie doh historihkeles-polithkeles, barkoeektiedamme jïh </em><em type="italic">sosijaale jieledekrïevenassh eah vuajnalgamme sjïdth. Taalematerijaale lea veedtjeme aktede </em><em type="italic">nasjonaale goerehtimmeste jielede- jïh barkoetsiehkijste mah leah vihkeles dan psykiske </em><em type="italic">healsoen jïh jieledekvaliteeten gaavhtan saemien båatsoeårroji luvnie (Båatsoen aarkebiejjie). </em><em type="italic">151 båatsoealmetjh åarjelsaemien dajveste lin meatan goerehtimmesne. </em></p>
<p><em type="italic">Illedahkh vuesiehtieh båatsoen barkoen gaavhtan akte joekoen stoere låhkoe </em><em type="italic">båatsoealmetjijstie åarjeldajvesne kråahpeles maajsoeh åådtje goh gijjie, ïbje/gaasse, </em><em type="italic">tjåetskeme, </em><em type="italic">fysiske </em><em type="italic">stradtjoe </em><em type="italic">jïh </em><em type="italic">ovlæhkoeh/haevieh, </em><em type="italic">viertiestamme </em><em type="italic">jeatjah </em><em type="italic">barkoedåehkiejgujmie Nöörjesne mah plearoeh barkoem utnieh. Jeenjesh eah nuepiem utnieh </em><em type="italic">eejehtalledh jallh gåetesne årrodh barkoste gosse skïemtjine/haeviem åådtjeme. Akte </em><em type="italic">jååhkesjamme vuajnoe båatsoealmetji luvnie åarjeldajvesne lea åejvieladtjh daajroem </em><em type="italic">båatsoen bïjre fååtesieh, båatsoem nåakelaakan gïetedieh jïh krïevenassh jïh stillemh vedtieh </em><em type="italic">mah eah leah sjïehtedamme dan båatsoefaageles barkose. Doh jeanatjommesh lissiebarkoem </em><em type="italic">jïh raessiem åadtjoeh akten ahkedh stuerebe låhkoen gaavhtan darjoemijstie eatnamisnie mah </em><em type="italic">gåatomelaantem giehpiedieh, juhtemegeajnoeh steegkieh jïh stoerre teehpemh krïevveste </em><em type="italic">vedtieh. Mahte gaajhkesh dovnesh dååjrehtimmiem nåake vuajnoejgujmie reektieh almetjijstie </em><em type="italic">båatsoen ålkolen jïh meedijeste. Akte håvhtadihks stoerre låhkoe reektie dah sïerredimmiem jïh </em>1 Gæjhtoe Per Martin Lindstrøm Westerfjell, Voengel-Njaarken sïjte, viehkien åvteste tjaalegasse. <em type="italic">miedteles dahkoeh dååjroeh sijjen båatsoealmetjen ektiedimmien gaavhtan. Seamma tïjjen </em><em type="italic">båatsoealmetjh soptsestieh dah joekoen hijvenlaakan barkosne tråjjadieh, jïh barkoe lea akte </em><em type="italic">lïeremesijjie gusnie sijjie gååvnese jïjtje nænnoestidh. Illedahkh vuesiehtieh giehpiedamme </em><em type="italic">jieledekvaliteete jïh geahpanamme psykiske healsoe leah sïejhmebe dej luvnie mah jeenjemes </em><em type="italic">dååjrehtimmieh utnieh sïerredimmine jïh nåake vuajnoejgujmie byögkeles åejvieladtjijste. </em></p>
<p><em type="italic">Daate vuesehte sosijaale jïh siebriedahkeektiedamme ålkoestimmie lea dïhte mij uvtemes lea </em><em type="italic">vaahrine dan psykiske healsose saemien båatsoealmetjidie åarjelsaemien dajvesne. </em><em type="bold">4.1 Aalkoe </em></p>
<p>Goerehtimmieh saemien båatsoste Nöörjesne leah åejviefokusem åtneme bovtsese, produktiviteetese jïh dejtie organisatovreles tsiehkide. Båatsoealmetji healsoe, tråjje jïh barkoetsiehkie leah vaenie tsåatskelesvoetem åådtjeme. Jalhts <span type="quote">”Soejkesje healsoe- jïh sosijaaledïenesjidie saemien årroejidie Nöörjesne”</span> joe jaepien 1995 vihtiesti doh healsoeektiedamme maajsoeh båatsosne leah itjmies jïh varke råajvarimmieh daarpesjieh (HOD,1995).</p>
<p>Råajvarimmieh mah healsoem eevtjieh tjuerieh vïedteldahkesne årrodh daajrosne dej praktihkeles, sosijaale jïh kultuvrelle tsiehkiej bïjre mah almetji jieledem tjïelkestieh, jïh tjuerieh sjïehtedh dej siebriedahkeektiedamme mieriekrïevenassi mietie mah almetji nuepieh stuvrieh dagkerh råajvarimmieh nåhtose vaeltedh. Doh historihkeles, sosijaale jïh vierhtieektiedamme mieriekrïevenassh saemien båatsose jeerehtieh laanten ovmessie bieliej gaskem. Daajroe tjarke fååtese dej healsoeektiedamme tsiehkiej bïjre saemien årroji luvnie åarjeldajvine.</p>
<p>Daate tjaalege taalh åehpiedahta mah såemies bielieh dejstie healsoeektiedamme jielede- jïh barkoetsiehkijste buerkiestieh båatsoesaemide åarjelsaemien dajvesne. Taalematerijaale leah veedtjeme goerehtimmeste <span type="quote">”Båatsoen aarkebiejjie”</span> 2. <em type="bold">4.1.1 Saemien båatsoe, jieledevuekie jïh jieleme </em></p>
<p>Daan beajjetje jihtseles saemien båatsoejuhtije almetjh mah krievviem ryöjnesjeminie jaepieboelhki tjïrrh, jieledevuekine tseegkesovvi 1600- jïh 1700-låhkoen, jïh voestes aejkien stuvresovvi Lappekodisillesne rïhkeden 2. biejjeste 1751. Båatsoe lea organisatovreles jïh ekonomeles stuvresovveme</p>
<p>Båatsoelaakeste (LBD, 2007) jïh</p>
<p>Båatsoelatjkoste.</p>
<p>Laanteburriedirektoraate lea reeremeårgaane. Jaepien 2017 lij 541 sïjtebielieh saemien 2 Daatah sïjse tjöönghkesovvin 2012-2013 båatsosne Nöörjesne, 3233 registreradamme almetjigujmie jïh 213 913 aalebovtsigujmie (Laanteburriedirektoraate, 2017).</p>
<p>Båatsoe akte såarhts mobijle pastoralisme3, mij gellielaaketje fleksijbele vuekieh nuhtjie juktie eatnemevierhtide bööremeslaakan nuhtjedh. Daan såarhts sjïehtedimmievuekien gaavhtan gåarede bovtsigujmie gïehtelidh ov-veanhtadamme tsiehkiej nuelesne aktene garre klijmesne, jïh såemiesmearan nåake gåatomelaantigujmie. (Mulder, Fazzio, Irons, McElreath, Bowles,</p>
<p>Bell et al., 2010). Bovtse, gåatomedajvh jïh almetjh leah doh vihkielommes vierhtieh båatsosne.</p>
<p>Hijven båatsoe aktem lïhke ektiespïelem vierhtiej gaskem tsihkestahta. Guktie bovtse vaanterde jïh guktie bovtsigujmie barka jaepieboelhken tjïrrh leah illedahke dejstie sjïehtedimmijste bovtsen daerpiesvoeten jïh klijman gaskem, jïh guktie gåatomelaante lea. Båatsoealmetjen lea dïedte krievviem ryöjnesjidh dej vadteme gåatomedajvi sisnjeli, hoksedh krievvie årroeminie dejnie dajvine mah nuekie gåatomem vedtieh, jïh vaahraj vööste vaarjelidh. Båatsoealmetje edtja barkoem, laavenjassh jïh materijellem öörnedh jïh joekedidh, jïh krievvien svihtjemevuekiem sov kraannan svihtjemevuekine iktedidh.</p>
<p>Tjuara aaj siebriedahkeektiedamme jarkelimmieh, byögkeles stuvrehtimmieh, teknologeles orre aath, byjngetje aktööri darjomh eatnamisnie barkoen sïjse sjïehtesjidh, juktie balansem gorredidh dennie gellielaaketje ektiespïelesne bovtse-eatneme-båatsoealmetje. Ahkedh jienebh krïevenassh sjïehtedimmiej bïjre leah akte itjmies maajsoe dovne kreavvan jïh båatsoealmetjidie.</p>
<p>Nöörjen reeremisnie båatsoe vååjnoe goh akte spesialiseradamme produsente bovtsenbearkoste mij krïevenassh åtna akten radtjoes produksjovnen jïh lissiehtamme ekonomeles dïenesten bïjre. Saemien båatsosne bovtsen tråjje aktem jïjtseaarvoem åtna, mij ij leah jearohke dehtie dïenestistie maam dïhte vadta. Båatsoealmetji identiteete jïh jïjtjedomtese leah maahtose jïh barkose ektiedamme, mij sæjhta jiehtedh aktem <span type="quote">”tjaebpies krievviem”</span>4, utnedh, dååjredh satne sïjtesne govlesåvva jïh guktie tsiehkie kraannasïjtide lea (Sara, 2003). Gosse båatsoe ij aktem jieliemassem vedtieh mestie gåarede jieledh, jeenjesh dan åvteste veeljieh lissiebarkoem vaeltedh mij baalhkam vadta, sijjeste båatsojne orrijidh (Bostedt, 2001).</p>
<p>Båatsoe akte ållesth jielede gusnie dïhte sosijaale jïh kultuvrelle jïh gaajhke mij lea barkoen bïjre leah lïhke gårreldahkesne. Jarkelimmieh jïh sjïehtedimmieh dan guhkiem ryöhkoeh goh bovtse jïh båatsoealmetje nuhtjieh gaajhkh bielieh jieliedistie jïh gïehtelimmeste jarkelidh jïh sjïehtesjidh mah tsavtseme sjidtieh dejstie darjoemijstie mah eatnamisnie jallh almetjijstie sjugniehtuvvieh. Giehpiedimmie gåatomelaanteste, steegkeldh juhtemegeajnoeh, jallh stoerre 3 Mobijle pastoralisme lea gåetiekreekh hööltedh jïh vierhtide sijjeste sæjjan nuhtjedh viehkine ryöjnesjimmine. Gååvnese ovrehte 100-200 millijovnh pastoralisth veartenisnie (Benjaminsen, 2018) 4 Dïejvese <span type="quote">”tjaebpies krievvie”</span> gelliesåarhts buerkiestimmide vuesehte mah leah væhtah akten tjaebpies kreavvan, gaskem jeatjah aalterejoekedimmie, tjoelejoekedimmie, krievvien stoeredahke, bovtsen stoeredahke, guelmie, dåemiedimmie jïh vielie. juvreteehpemh maehtieh guhkies sjïehtedimmietïjjem daarpesjidh juktie orresistie bæjjese bigkedh aktem funksjonelle båatsoem jïh krievviem mestie jieliemassem åådtje, jïh daamtaj byjreske dam båajhtoehlaakan toelhkeste goh vuestievæljoe jarkelimmiej vööste (Kalstad &amp;</p>
<p>Brantenberg, 1987). Reeremisnie vaenie aerpievuekie båatsoedaajroem meatan vaeltedh gosse edtja orre öörnegh hammoedidh. Vihkeles bielieh dej gellielaaketje bieliejgujmie mah båatsosne gååvnesieh, maehtieh pruskiehtamme sjïdtedh. (Eira, 2014). Öörnegh mejgujmie staate lea nïerhkeme dejnie aajkojne båatsoem viehkiehtidh, maehtieh ov-vaantojne båetedh jeatjah haestemigujmie mej uvte båatsoealmetjh tjåadtjoeh, men mah åejvieladtjh eah guarkah. Gærjesne <span type="quote">”Saemien låhkoeh soptsestieh 7”</span> akte veele buerkiestimmie gååvnese dejstie ekonomeles jïh produksjovneektiedamme tsiehkijste daan beajjetje båatsosne (Riseth, 2014). <em type="bold">4.1.2 Saemien båatsoe åarjelsaemien dajvesne </em></p>
<p>Åarjelsaemien gåatomedajvh, - Nordlaante, Noerhte-Trööndelage jïh Åarjel-Trööndelage jïh</p>
<p>Hedmaarhke-, ryöhkoe Saltoduottaren luvhtie noerhtene Engerdalen gåajkoe åarjene,</p>
<p>Trollheimen luvhtie jillene jïh sveerjen raasten gåajkoe luvlene, aktine areaaline medtie 63.500 kvkm5. Aerviedimmien mietie saemien årrojh åarjeldajvesne leah ovrehte 800 almetjh, jïh låhkoe almetjijstie mah leah registreradamme åarjelsaemien båatsosne lea 577 (Kuperus 2001;</p>
<p>Laanteburriedirektoraate, 2017b). Joe 1500-1600-låhkoen gosse åarjelsaemieh orrijin vijremesvaalkh nuhtjedh jïh eelkin juhtije almetjinie årrodh, jïh båantasiebriedahke seamma tïjjen sov åtnoem miehtjiesdajvijste vijriedin (sïeterh), ov-vaantoeh båatsoen jïh jåartaburrien gaskem jijhtin. Båatsoe stoerre jïh vihkeles gåatomedajvh jïh juhtemegeajnoeh dassin 1700- jïh 1800-låhkoen. Sïeterh jïh suejnieslaajoeh saemiej giedtiedajvide bïejesovvin, gusnie bovtse lij jåartam tröörehtamme jïh desnie bajhkeme guktie jïjnje kraesie desnie sjïdti.</p>
<p>Jåartaburrien politihkeles ulmie nasjovnebigkemasse minngemes bielien 1800-låhkoste ov-vaantojde lissiehtin båatsoealmetji jïh spidtjeburriej gaskem, hijvenlaakan viehkiehtamme don baelien sosijaaledarwinisteles åssjaldahkeste. Histovrijeprofessovre Yngvar Nielsenen fremrykkingsteorijesne (1891), saemieh tjïelkestamme sjïdtin goh akte vueliehkåbpoe almetjedåehkie mah lin dajven sïjse tjihtedamme noerhtede (Bergstøl &amp; Reitan, 2008).</p>
<p>Laakesne</p>
<p>Tilleggslappeloven jaepeste 1897</p>
<p>Stoerredigkie fïerhten tjïeltese jïjtjeraarehkereaktam vedti jïjtjh nænnoestidh mejtie båatsoe edtji årrodh sijjen tjïeltine, jïh luhpehts båatsojne sjïdti 33 tjïeltine Åarjel-Nöörjesne (Braseth, 2014). Deadtove dan åarjelsaemien båatsoen vööste lij tjarke jïh gellie båatsoealmetjh giefiesvoeten sïjse seedti. 5 Ovrehte seamma stoerre goh Latvije.</p>
<p>Saemieh Nöörjesne jïjtjemse politihkeles öörnedin6. Noerhtene daate barkoe lij eevtjeme vuastalimmien gaavhtan daaroedehtemepolitihken vööste, åarjene deadtoven gaavhtan båatsoen vööste. Krievvien juhtememöönstere lea bæjjese vaaran giesege jïh vuelielaantese daelvege, daate sæjhta jiehtedh mearan juhtemegeajnoe lea noerhte-åarjel Finnmaarhkesne, juhtemegeajnoe lea luvlie-jillie åarjeldajvesne. Unijovneloetedimmien mænngan stoerre restriksjovnh bïejesovvin åtnoen bïjre juhtemegeajnojste raastedajvine (nöörjen- sveerjen raastekonvensjovne jaepeste 1919). Dennie minngemes orre rååresjimmesne daehtie latjkoste jaepien 2005, idtjin sïemes sjïdth daan latjkoen bïjre.</p>
<p>Saemien båatsoealmetjh åarjeldajvesne daan biejjien bårras voenine årroeminie aktene stoerre geografeles dajvesne, jïh leah gaajhkene siebriedahkeektiedimmesne akte naa onne, daamtaj ov-våajnoes unnebelåhkoe. Gåhkoe lea guhkie dej åarjelsaemien gaavnedimmiesijjiej gaskem, jïh akte joekoen stoerre vaahra dah oktegimsh jïh ålkoestamme sjidtieh. Åarjeldajvi gåatomedajvh jïh juhtemegeajnoeh leah dovne topografijen jïh byjngetje darjomi gaavhtan eatnamisnie prååsehkåbpoe goh noerhtene. Gåatomedajvh leah sagke vielie geahpanamme jïh juakeme byjngetje gïehtelimmijste (el-faamoeproduksjovne, geajnoeh jïh ruevtieraajroe, hæhtjoesijjieh j.n.v). Bearkoeproduksjovne jïh sjïdtedehteme krïevvijste leah gellie jaepiej tjïrrh tjarke håvhtadamme orreme dej stoerre teehpemi gaavhtan juvride7.</p>
<p>Daajbaaletje tïjjen båatsoe akte kultuvrefaktovre orreme mij ektiedimmine orreme åarjelsaemien årrojidie. Ij goh unnemes juktie åarjelsaemien gïelem jïh saemien kultuvrelle aerpievuekieh tjåadtjoehtidh, lissine haestemh jïh daerpiesvoeth våajnoes darjodh jieledetsiehkiej jïh reaktadåeriesmoeri bïjre. Læjhkan gujht Y. Nielsenen fremrykkingsteorije juridihkeles aktem dåarjoem åtneme eevre jaepien 2001 raajan (Selbu-aamhtese8), jïh 2005-låhkosne Trööndelagen histovrijeste dam annje åehpiedehti goh faamosne. Dïhte histovrijes leavloe jïh jååhkesjamme unnebelåhkoeposisjovne aktegsalmetjen jïjtsedomtesem tsevtsieh, jïh dej nuepieh tsevtsemefaamoem jïjtsh jieledetsiehkide utnedh. 6 Voestes Rijhketjåangkoe goevten 6.b. 1917 Tråantesne. 7 Dan europeejen Bern-konvensjovnen mietie (ratifiseradamme Nöörjeste 1985) Nöörje aktem gaskenasjonaale dïedtem åtna gorredidh gaajhkh doh stoerre juvre-aarhth guhkiebasse jielieh nöörjen eatnamisnie. Stoerredigkie lea nænnoestimmieh nænnoestamme juktie Juvreliktemem jaepijste 2004 jïh 2011 tjïrrehtidh. 8 Selbu-aamhtesisnie saemien båatsoe dan ellen voestes aejkien gåatomereaktam åadtjoeji nöörjen reaktesne dajveaajhterereaktaj åvtelen. <em type="bold">4.2 Daajroe healsoeektiedamme tsiehkiej bïjre saemien </em><em type="bold">årroejidie åarjelsaemien dajvesne </em></p>
<p>Akte vihkeles krïevenasse juktie maehtedh daerpiesvoetem healsoe-eevtjije råajvarimmide vuarjasjidh akten årrojedåahkan, lea daajroe dej jieledetsiehkiej bïjre mah nuepide akten hijven healsose nænnoestehtieh, jïh dej jieledetsiehkiej bïjre mah nuepide akten hijven healsose giehpiedieh. Unnebelåhkojne jieledh lea akte raessiefaktovre mij abpe jieledem ryöhkoe jïh mïsse faamoeh leah daerpies juktie dam gïetedidh, jïh naemhtie dïhte kapasiteetem giehpede jeatjah såarhts maajsoeh töölledh jieliedisnie (Thoit, 2010). Joekehtsi gaavhtan kultuvrine, njoelkedassh jïh krïevenassh åejvieladtjijste maehtieh ov-vantojne båetedh aarvoejgujmie, njoelkedassigujmie jïh vuekiejgujmie. Sjïehtedimmieh krïevenasside mah leah aelhkie tjïrrehtidh dejtie årroejidie mah aktene sijjesne årroeminie, maehtieh joekoen geerve sjïdtedh jieliedasse jïh barkose sjïehtesjidh akten dåahkan mij sijjeste sæjjan jåhta.</p>
<p>Dej minngemes göökte-golme jaepiej dotkemebaseradamme daajroe healsoe- jïh healsoeektiedamme tsiehkiej bïjre saemien årroejidie tjarke læssanamme. Daatavåarome daan daajrose lea åajvahkommes veedtjeme saemien årroejijstie noerhtesaemien dajvesne, uvtemes</p>
<p>Finnmaarhke. Ij leah dan jeenjesh meatan orreme båatsoealmetjijstie, jallh dah eah leah våajnoes orreme dagkerh goerehtimmine. Lissine gujht akte veartenevijries fenomeene nasjonaale åejvieladtjh, jïh aaj dotkijh, eah dan stoerre tsåatskelesvoetem vuesehth healsoeektiedamme tsiehkiej bïjre mobijle pastoralijstide.</p>
<p>Gosse lidteratuvresne ohtsedamme dellie 11 aath gaavna healsoeteemine saemien årroejidie åarjelsaemien dajvesne Nöörjesne (tabelle 4.1.) Åejvieteema bæjhkoehtimmine lea healsoe- jïh sosijaaledïenesjh, mearan healsoeektiedamme jieledetsiehkieh ajve gööktine dejstie bæjhkoehtimmijste gïetesuvvieh. Daejnie tjaaleginie sïjhtebe viehkiehtidh daajroem lissiehtidh healsoeektiedamme jielede- jïh barkoetsiehkiej bïjre båatsoesaemide åarjelsaemien dajvesne.</p>
<p>Jielede- jïh barkoetsiehkieh leah mieriekrïevenassh healsose, jïh akte daerpies daajroevåarome juktie maehtedh jieledetsiehkide sjïehteladtedh mah healsoem nænnoestehtieh, jïh juktie maehtedh hijven healsoeviehkiem vedtedh.</p>
<p><em type="bold">Tabelle 4.1 Bæjhkoehtimmieh healsoeteemaj bïjre saemien årroejidie </em><em type="bold">åarjelsaemien dajvesne </em><em type="bold">4.3 Goerehtimmie barkoe- jïh jieledetsiehkijste mah </em><em type="bold">ulmiem utnieh psykiske healsose jïh jieledekvaliteetese </em></p>
<p>Taalematerijaale leah veedtjeme aktede nasjonaale goerehtimmeste, <span type="quote">«Båatsoen aarkebiejjie»</span>, mij lea goerehtalleme gellie faktovrh mah ulmiem utnieh dan psykiske healsose jïh jieledekvaliteetese saemien båatsoealmetji luvnie Nöörjesne9. Daatamaterijaale sïjse tjöönghkesovvi 2012 – 2013, jïh 151 dejstie 633 vaestiedimmijste almetjijstie böötin saemien båatsosne åarjelsaemien dajvesne. Båatsoen evtiedimmiefoente (BEF), Healsoe Noerhte DHG, 9 Møllersen, Stordahl, Tørres, Eira-Åhrén, 2016.</p>
<p><em type="bold">Nomme </em></p>
<p><em type="bold">Bæjhkoeh -timmiejaepie </em></p>
<p><em type="bold">Bæjhkoehtæjja, bæjhkoetimmie </em></p>
<p><em type="bold">Bæjhkoehtimmie -såarhte </em></p>
<p><em type="bold">Daatavåarome </em></p>
<p>Stephens</p>
<p>Lapp life after Chernobyl 1987</p>
<p>Natural History, 96, Issue 12, p 32.</p>
<p>Daejremes tjaalege (Digkiedimmie)</p>
<p>Hedlund, Moe</p>
<p>Helsetjenester og sørsamer. 2000</p>
<p>Vol.2. NTF-rapport. Nord-Trøndelagsforsknin g, Steinkjer.</p>
<p>Reektehtse</p>
<p>Gihtjehtimmieh</p>
<p>Kuperus</p>
<p>Helse- og sosialtjenester for det samiske folket på Helgeland. 2001</p>
<p>Sijti Jarnge.</p>
<p>Gærja</p>
<p>Gihtjehtimmieh</p>
<p>Moe</p>
<p>Helse- og sosialtjenester, sørsamisk kulturforståelse 2004</p>
<p>I Tronvoll, IM, Moe, A &amp; Henriksen, JE (Red). Hjelp i kontekst. Indre</p>
<p>Billefjord: Iđut, s. 177-191.</p>
<p>Gærjatjaalege</p>
<p>Gihtjehtimmieh jïh praksise</p>
<p>Eira-Åhrèn,</p>
<p>Rådgivningstjeneste i sørsamisk område 2009</p>
<p>Snåsa kommune. Snåasen tjïelte</p>
<p>Reektehtse</p>
<p>Praksise</p>
<p>Dunfjell, Møller-sen</p>
<p>Utvikling av et likeverdig psykisk helsevern til den samiske befolkninga i sørsamisk område 2010</p>
<p>I Silviken, A &amp; Stordahl, V.(red.) Samisk psykisk helsevern. S. 203 – 222. Karasjok.</p>
<p>Gærjatjaalege</p>
<p>Praksise</p>
<p>Ness, Hellzen</p>
<p>Helse- og omsorgstilbud til eldre sørsamer 2011</p>
<p>Rapport nr. 78. Høgskolen i Nord-Trøndelag, Steinkjer.</p>
<p>Reektehtse</p>
<p>Gihtjehtimmieh</p>
<p>Kroik, Hellzèn,</p>
<p>Helseopplevelse, livsmiljø hos reindrifts-samene i sør 2011</p>
<p>Rapport nr. 76. Steinkjer: Høgskolen i Nord-Trøndelag.</p>
<p>Reektehtse</p>
<p>Gihtjehtimmieh</p>
<p>Melhus, Bongo,</p>
<p>Samiske helse- og sosialtjeneste 2012</p>
<p>HIF-reektehtse Høgskolen i Finnmark.</p>
<p>Reektehtse</p>
<p>Lidteratuvregiehtjedimmie</p>
<p>Hansen Blix</p>
<p>Helse og omsorgstjenester til den samiske befolkningen 2017 http://www.helsebi blioteket.no/omsorg sbiblioteket/nyheter -og-aktuelt.</p>
<p>Reektehtse</p>
<p>Lidteratuvreg iehtjedimmie</p>
<p>Saemiedigkie, Finnmaarhkeskïemtjegåetie HF, Nöörjen Båatsoesaemiej Rijhkesiebrie (NBR),</p>
<p>Saemien nasjonaale maahtoedïenesje psykiske healsoevaarjelæmman jïh geeruvevoetese (SANKS), jïh SANKS DjE-foente leah goerehtimmiem maakseme. <em type="bold">4.3.1 </em></p>
<p><em type="bold">Dotkemeprosjekte <span type="quote">”Båatsoen aarkebiejjie”</span> </em></p>
<p>Histovrijen tjïrrh aalkoealmetjh leah passijve objektine dotkemasse åtnasovveme. Gellien aejkien dotkemeilledahkh vaenie nåhtoem aalkoealmetjidie åtneme, daamtaj dejtie båeries vaanesovmide vihtiestamme, jïh nåake konsekvensh åådtjeme gosse dah leah dokumentasjovnine åtnasovveme politihkeles jallh juridihkeles sjæjsjalimmieprosessine.</p>
<p>Laantine goh Canada, Alaska, New Zealand jïh Australije lea gellie luhkie jaepieh positijve dååjrehtimmieh dotkeminie dorjeme mah aktene lïhke laavenjostosne dorjesåvva dotkiji jïh aalkoealmetjedåehkien gaskem, etihkeles njoelkedassi mietie aalkoealmetjedotkemasse (LaVeaux &amp; Christopher, 2009). <span type="quote">«Båatsoen aarkebiejjie»</span> lea illedahke aktede laavenjostoste gaskem båatsoealmetjh jïh dotkijh, gaskem Nöörjen Båatsoesaemiej Rijhkesiebrie (NBR) jïh Saemien nasjonaale maahtoedïenesje psykiske healsoevaarjelæmman jïh geeruvevoetese (SANKS). Goerehtimmie ulmine utni båatsoen aarkebiejjiem vihtiestidh guktie båatsoe meehti dam guarkedh jïh nuhtjedh, viehkine våaromem vaeltedh båatsoesaemien jieledeveartenisnie jïh båatsoealmetji daajroem, aarvoeh, njoelkedassh jïh barkoeh meatan vaeltedh dotkemebarkoen sïjse. <span type="quote">«Båatsoen aarkebiejjie»</span> lea kanadiske njoelkedassh nuhtjeme healsoedotkemasse aalkoealmetjigujmie (CIHR, 2007) dan åvteste Nöörje jïh Noerhtelaanth eah leah dagkerh njoelkedassh åtneme10.</p>
<p>Barkoemaalle akten seammavyörtegs laavenjostose/guejmievoetese bigkie, akte akteraeresne goerkese dotkemestillemistie, guktie edtja barkoem tjïrrehtidh jïh guktie edtja dorjesem reeredh.</p>
<p>Aalkoealmetji tsevtsemefaamoe dotkemeprosessese, aajhterevoete jïjtsh daatide/daajrose, jïh gïehtjedimmiem utnedh guktie dotkijh reerieh (g.j. toelhkestieh) materijaalem mij sïjse tjöönghkesåvva, leah vihkeles prinsihph dejnie etihkeles njoelkedassine.</p>
<p>Barkoemaalle akte stuvremedïrrege, mij aalkoealmetji daajroem jïh dotkemefaageles daajroem meatan vaalta naemhtie guktie dïhte dovne aalkoealmetjedåehkien jïjtjetjïelkestamme haestemh jïh dotkemefaageles kvaliteetem gorrede.</p>
<p>NBR jïh</p>
<p>SANKS aktem juridihkeles viedteldihkie sjïehtedimmiem darjoejin dotkemelaavenjostoen bïjre, jïh aktem prosjekteårganisasjovnem tseegkin stuvremedåehkine, referaansedåehkine/maehtehtjedåehkine, akte dotkijedåehkie jïh jienebh fokusedåehkieh. 10 2017 Saemiedigkie aktem govlehtimmieraeriestimmiem böökti etihkeles njoelkedassi bïjre saemien healsoedotkemasse jïh dotkemasse saemien humaane biologeles materijaalese. Gosse daate tjaalasåvva dah njoelkedassh eah leah nænnoestamme.</p>
<p>Gaajhkine njieptjine tjirkijh lin meatan, dovne NBR:ste jïh SANKS:ste11. Daatamaterijaale sïjse tjöönghkesovvi aktene nasjonaale gihtjemegoerehtimmesne. Gihtjemegoere lij dorjesovveme dej teemaj jïh haestemi mietie mejtie båatsoealmetjh buerkiestin goh vihkeles båatsoejieliedasse. Dan åvteste bielieh taalematerijaaleste eah leah sjiehteles juktie viertiestimmieh darjodh jeatjah årrojedåehkiejgujmie gusnie jieledevuekie jïh kultuvre leah jeatjahlaakan, vuesiehtimmien gaavhtan nöörjen jienebelåhkoen årrojigujmie12. <em type="bold">4.3.2 Vaastoedåehkie saemien båatsoste åarjelsaemien dajvesne. </em></p>
<p>Vaastoedåehkesne 151 almetjh. Tabelle 4.2 vuesehte joekedimmiem prosentesne dejstie sjïere væhtijste vaastoedåehkesne.</p>
<p><em type="bold">Tabelle 4.2 Gïeh meatan vaastoedåehkesne </em></p>
<p><em type="bold">Sjïere væhtah </em></p>
<p><em type="bold">Prosentelåhkoe vaestiedimmijste </em></p>
<p>Tjoele</p>
<p>Gujne 46,7 %</p>
<p>Ålma 53,3 %</p>
<p>Jieledeboelhke, aaltere</p>
<p>Tseegkemeboelhke,16-35 jaepieh 42,4 %</p>
<p>Barkoeboelhke, 36-55 jaepieh 40,4 %</p>
<p>Seniorboelhke , 56 jaepieh jïh båarasåbpoe 17,2 %</p>
<p>Dajve</p>
<p>Hedmaarhke, Opplaante, Åarjel-Trööndelage 18,5 %</p>
<p>Noerhte-Trööndelage 27,8 %</p>
<p>Nordlaante 53,6 %</p>
<p>Ööhpehtimmie, jollemes</p>
<p>Maadthskuvle 26,4 %</p>
<p>Jåarhkeskuvle 40,5 %</p>
<p>Jïlleskuvle/universiteete 33,1 %</p>
<p>Gåetieguntie</p>
<p>Fuelhkine årroeminie 84, 6 %</p>
<p>Oktegh årroeminie 12.8 %</p>
<p>Jeatjah 2,7 %</p>
<p>Ånnetji jienebh ålmah goh gujnh meatan goerehtimmesne. Jeenjemes gujnh dennie nuerebe dåehkesne (56,3 %) mearan jeenjemes ålmah dej båeries ålmaj gaskem (60,5 %). Gaskemedtien aaltere dej gaskem mah lin meatan lea 36 – 45 jaepieh13. Viertiestamme taaligujmie båatsoealmetji geografeles joekedimmien bijjelen14 dle ånnetji jienebh meatan Nordlaanten båatsoedajveste goh dah mah meatan dejstie göökte åarjemes båatsoedajvijste. Ij leah aelhkie taalh ööhpehtæmman bïejedh båatsoe- jallh båatsoeektiedamme faagi sisnjeli dan åvteste 11 Jis veelebe buerkiestimmiem sïjhth, vuartesjh Møllersen, Stordahl, Tørres jïh Eira-Åhrén, 2016. 12 Goerehtimmie aktem vaenie dotkeme teemam gietede, jïh möölegedirregh leah naa kruepies. Åehpiedehtiemisnie varianseste (man buajhkoes göökte faktovrh seamma tïjjen jijhtieh) ajve illedahkh reektesuvvieh gusnie p-aarvoe lea jeenjemes 0.01. Illedahkh varianseanalyjsijste leah giehtjedamme demografeles joekehtsidie jïh ektiedimmie-joekehtsidie. 13 Aaltere registreradamme sjïdti 10-jaepien-intervalligujmie 14 Ekonomeles moenehtse, 2012, tabelle 7.2.5. båatsoealmetjh daajroem jïh tjiehpiesvoetem vejtiestieh gosse meatan båatsosne maanabaelien raejeste.</p>
<p>Ööhpehtimmiedaltesen taalh leah ajve <span type="quote">«lissieööhpehtimmien»</span> bïjre nasjonaale ööhpehtimmiesysteemesne.</p>
<p>Daesnie ööhpehtimmiedaltese seammalaakan goh ööhpehtimmiedaltese nasjonaale årroji luvnie15. Båatsoen årroji gaskem lea læjhkan stoerre joekehtsh ööhpehtimmiedaltesisnie tjoeli gaskem, aaj sagke stuerebe tjoelejoekehtsh goh saemien årroji luvnie sïejhmelaakan (SSB, 2014, gaaltijetabelle 07585). Abpe 60 % båatsoegujnijste åarjeldajvesne ööhpehtimmiem utnieh jïlleskuvle/universiteetedaltesisnie.</p>
<p>Akten fuelhkiebaseradamme gïehtelimsvuakan goh båatsoe lea, dellie lea fuelhkien tjåenghkies daajroe jïh tjiehpiesvoeth mah ryöknesuvvieh.</p>
<p>Dovne saemien båatsosne jïh jeatjah mobijle pastoralisti luvnie, aktem tjoelebaseradamme råållajoekedimmiem laavenjassijste vuajna gusnie ålmah åajvahkommes tjiehpiesvoeth jïh daajroem vejtiestieh ryöjnesjimmien bïjre jïh dan barkoen bïjre gusnie ryöktesth gaskesem bovtsigujmie åtna, mearan gujni maahtoe lea gåetieguntien praktihkeles jïh reereles laavenjasside ektiedamme. Dïhte jolle ööhpehtimmiedaltese gujni gaskem aaj vuesehte båatsoegujni råållam byjngetje sïjsebaalhkah fualhkan jïh gïehtelæmman buektedh akten barkoen tjïrrh mij sïjsebaalhkam vadta. (Møllersen, 2018). Goh veanhtadamme, aktene fuelhkiebaseradamme jieliemisnie dellie låhkoe dej gaskem mah oktegh årroeminie naa vuelege (12, 8 %) jïh viertiestamme 18 % okteghårrojigujmie nasjonaale sijjesne (SSB, 2011).</p>
<p>Tabelle 4.3 aktem bijjieguvviem vadta vaastoedåehkien ektiedimmien bijjelen båatsose, råållah, barkoesuerkie jïh ekonomeles jearohkevoete. Sïjtebielien aajhterh leah jienebh goh jeatjebh vaastoedåehkesne 34,4 %, viertiestamme 19,5 % båatsoesaemijste (Ekonomeles moenehtse , 2012, tabelle7.2.4). 91,5 % vaastoealmetjijstie abpe- jallh bielietïjjen båatsosne barkeminie, jïh 80,6 % åejvie- jallh lissie sïjsebaalhkah båatsoste utnieh. Ekonomeles moenehtsen mietie (2012, tabelle 7.2.3) lij 573 almetjh saemien båatsosne åarjeldajvesne, jïh 165 jaepiebarkoeh dorjesovvin. Mijjen goerehtimmie ij leah mööleme man gellie jaepiebarkoeh lea, men dan åvteste reekteme 46,1 % lin meatan ellies tïjjen jïh 45, 4 % lin meatan bielietïjjen, dellie sån daate sæjhta jiehtedh vaestiedassh daennie goerehtimmesne åajvahkommes båetieh dehtie dåehkeste gusnie båatsoealmetjh aktem stoerre barkoeektiedimmiem båatsose utnieh. 15 SSB:n mietie, 2015, gaaltijetabelle 08921 ööhpehtimmiedaltese Nöörjesne lea: 28 % maadthskuvline, 42 % jåarhkeskuvline jïh 30 % jilleskuvline/universiteetine</p>
<p>Dan ållesth reeknehlåhkoen mietie båatsose (Ekonomeles moenehtse, 2012, tabelle 7.1.4) sïjsebaalhka barkoste båatsoen ålkolen lea guektiengïerth dan stoerre goh sïjtebielien tjåenghkies sïjsebaalhka, jïh gujnh dam stööremes låhkoem daejstie byjngetje sïjsebaalhkijste dåastoeh. Mijjen vaastoedåehkesne 87,3 % gujnijste jïh 68,6 % ålmijste byjngetje sïjsebaalhkah dåastoeh. Figuvreste 4.1 vuejnebe 14 % dejstie mah elliestïjjen jallh bielietïjjen båatsosne berkieh eah sïjsebaalhkah båatsoste utnieh. <em type="bold">4.4. Illedahkh </em><em type="bold">4.4.1 Fysiske maajsoeh </em></p>
<p>Fokusedåehkine båatsoealmetjh buerkiestin magkerh tsiehkieh barkosne jïh jieliedisnie mah psykiske napkemem vedtieh. Unnebelåhkojne jieledh, tsiehkie byjngetje aktööride, byögkeles åejvieladtjide jïh meedijasse, ålkoestamme årrodh sjæsjsalimmieprosessijste mah leah jïjtse jieleden bïjre, darjomh dajvine jïh jeatjah darjomh eatnamisnie lin dej vihkielommes teemaj gaskem. Fysiske maajsoeh jïh daerpies astoeaejkiem utnedh eah lin tjïertestamme båatsoealmetji bieleste. Gihtjemegoeresne læjhkan dah tsiehkieh meatan vaaltasovvin, dan åvteste dah leah barkoetsiehkiej bïjre mejtie daajra lea vihkeles akten hijven healsose.</p>
<p>Barkoe aalkoejielieminie sæjhta jiehtedh ovmessie fysiske maajsoeh dan åvteste barkoetsiehkieh leah tsavtseme eatnemefaamojste jïh dan åvteste healsoe- byjrese jïh jearsoesvoete barkoejieliedisnie eah leah seamma drïektesne jåhteme goh dïhte teknologeles evtiedimmie. Tabelle 4.4. vuesehte man stoerre låhkoe båatsoealmetjijstie mah fysiske/kråahpeles maajsoeh åehpies healsoevaahrine dååjroeh.</p>
<p><em type="bold">Tabelle 4.4 Prosentelåhkoe båatsoealmetjijstie mah fysiske maajsoeh </em><em type="bold">barkosne dååjroe </em></p>
<p><em type="bold">Såarhts fysiske eksponeradimmie </em></p>
<p><em type="bold">Låhkoe båatsoealmetjijstie </em></p>
<p>Gijjie</p>
<p>Ij naan 42,6 %</p>
<p>Såemiesmearan 34,6 %</p>
<p>Jaavoe 22,8 %</p>
<p>Gaassh, ïbje</p>
<p>Ij naan 32,6 %</p>
<p>Såemiesmearan 31,8 %</p>
<p>Jaavoe 35,6 %</p>
<p>Tjåetskeme</p>
<p>Ij naan 24,6 %</p>
<p>Såemiesmearan 33,6 %</p>
<p>Jaavoe 41,8 %</p>
<p>Leevles kråahpebarkoe</p>
<p>Ij naan 15,2 %</p>
<p>Såemiesmearan 38,2 %</p>
<p>Jaavoe 46,6 %</p>
<p>Barka gosse skïemtjine jallh haeviem åådtjeme</p>
<p>Ij naan 22,1 %</p>
<p>Såemiesmearan 37,4 %</p>
<p>Jaavoe 40,5 %</p>
<p>Gijjie akte åehpies barkoebyjresedåeriesmoere. Jïjnjem gijjem dååjredh maahta fysiologeles jïh psykologeles raessiereaksjovnh vedtedh jïh vaahram ovlæhkojde lissiehtidh. (Lie, Skogstad,</p>
<p>Tynes, Johannessen, et al.2013). Abpe 57 % båatsoealmetjijstie jïjnjem jallh vaeniem gijjem barkosne dååjroeh. Goh viertiestimmie 10 – 15 % båantah, göölijh jïh vytnesjæjjah tjarke gijjiem dååjroeh (Vrålstad, 2011). Mearan 67 % båatsoealmetjijstie ïbjem jïh/jallh gaassem dååjroeh, ajve 13 % barkijijstie Nöörjesne ïbjem, gaassem jallh goevem dååjroeh (NOA, 2007).</p>
<p>Tjåetskeme dovne tsåatskelesvoetem jïh motorihkeles barkoem tsavtsa.</p>
<p>Ij dan jïjnjem daajroem utnieh guktie healsoe jïh barkoefaamoe sjædta gosse guhkiem tjåetskiemisnie jeatjah fysiske maajsoejgujmie, v.g. vibrasjovnh vuajastahkijste (Knardahl,</p>
<p>Medbø, Strøm, &amp; Jebens, 2010). Åarjelsaemien dajvesne 75 % båatsoealmetjijstie dååjroeh dah tjarke gåaloeminie gosse bovtsigujmie berkieh. 85 % dejstie mah vaestiedin fysiske leevles barkoem utnieh. Daate lea akteraeresne sveerjen dotkeminie mij vuesehte fysiske vaejvieh leevles maajsojste båatsoealmetji luvnie leah sagke jienebh goh dejtie mah kråahpine berkieh industrijesne, bigkemisnie, skovhtesne jïh laanteburresne. (Södra Lapplands forskningsenhet, 2009). Vaahra fysiske maajsojse lea stööremes sïjtebielien aajhteri luvnie.</p>
<p>Abpe 61 %, jïh jeenjemes dejstie mah krïevvesne berkieh16, vaestiedieh dah gellien aejkien haevieh åådtjeme gosse bovtsigujmie barkeme, jïh gosse dïrregh jïh vuajastahkh nuhtjeme. 16 Daate åajvahkommes ålmah.</p>
<p>Daate akte guvvie mij lea akteraeresne aarebi goerehtimmiejgujmie dovne sveerjen jïh såevmien båatsoste (Södra Lapplands forskningsenhet, 2009). 48,8 % eah leah gåessie gænnah buektiehtamme sæjjasadtjem skååffedh gosse daerpies orreme barkosne, jïh 39 % båatsoealmetjijstie åarjeldajvesne eah leah eejehtalleme, jallh ajve eejehtalleme ikth dej minngemes 3 jaepiej17. Dah mah daamtajommes berkieh gosse skïemtjine/haeviem åådtjeme vaenemes eejehtellieh – ovjearohke magkeres barkoste jallh magkeres ekonomeles jearohkevoetem dah båatsoste utnieh. (Figuvre 4.2)</p>
<p><em type="bold">Figuvre 4.2 Ektiedimmie eejehtallemen jïh barkoen gaskem gosse skïemtjine </em></p>
<p>Illedahkh aktem guvviem vedtieh aktede barkoetsiehkeste gaertjies nuepiejgujmie daerpies lïegkedimmiem vaeltedh juktie nåake healsoeektiedamme konsekvensh maajsojste, napkemistie, haevijste jïh skïemtjelassijste giehpiedidh. Krïevije kråahpebarkoem darjodh gosse fysiske skïemtjelassem/haeviem åtna maahta starnedehtemem giehpiedidh, jïh vaahram lissehte orre haevieh åadtjodh akten giehpiedamme reaksjovnemaahtoen jïh tsåatskelesvoeten gaavhtan. <em type="bold">4.4.2 Raessie jïh krïevenassh barkosne </em></p>
<p>Gosse krïevenassi uvte tjåådtje mah sinsitnien vööste strijrieh, jallh krïevenassh åtna mah leah stuerebe goh dejtie vierhtide mej bijjelen reerie, dellie vaahra læssene akten raessienjeaptjan 17 Eejehtalleme sæjhta jiehtedh vaenie jallh gellie frijjebiejjieh. 051015202530</p>
<p>Eejehtalleme gellien aejkien fïerhten jaepien</p>
<p>Eejehtalleme, ij gåessie jallh ikth fïerhten jaepien</p>
<p>Prosentlåhkoe båatsoalmtjijsie</p>
<p>Eah barkh gosse skïemtjine/haeviem åådtjeme</p>
<p>Såemiesmearan berkieh</p>
<p>Berkieh gosse skïemtjine/haeviem åådtjememij lea skaarine healsose. Krïevenassh mah sinsitnien vööste strijrieh maehtieh vuesiehtimmien gaavhtan årrodh gosse mieriekrïevenassh jïh stillemh ov-vaantosne båetieh krïevenassigujmie bovtsi tråjjesvoetese (juvrh, ruevtieraajroe). Krïevenassh mah leah sagke stuerebe vierhtijste maehtieh njoelkedassh årrodh mah barkoefaamoem, tïjjem, dalhketjh jïh faatoes maahtoem tsihkestehtieh, jïh mah dan åvteste tjoeperdimmiem jïh dåeriesmoerem sjugniedieh, jïh ahkedh jueriedisnie årrodh gosse lea konsekvensen bïjre ij maehtedh krïevenasside illedh.</p>
<p>Tabelle 4.5 vuesehte guktie båatsoealmetjh tïjjedeadtovem, tjoeperdimmiem jïh njoelkedasseleavloem reektieh sijjen barkosne. Uvtemes njoelkedassh jïh stillemh åejvieladtjijste mah leah raessiefaktovre båatsoealmetjidie (88 %) vaastoedåehkesne. Ij naan joekehtsem vuejnieh ålmaj jïh gujni gaskem, jallh aalteredåehkiej, råållaj jallh barkoelaavenjassi gaskem gosse lea raessien jïh njoelkedasseleavloen bïjre.</p>
<p><em type="bold">Tabelle 4.5 Raessie jïh njoelkedasseleavloe </em></p>
<p><em type="bold">Såarhts raessie </em></p>
<p><em type="bold">Låhkoe båatsoealmetjijstie </em></p>
<p>Im nuekies astoem utnieh laavenjasside darjodh</p>
<p>Sïemes 17,1 %</p>
<p>Såemiesmearan sïemes 58,1 %</p>
<p>Ovsïemes 24,8 %</p>
<p>Raessesne sjïdtem gosse barkose ussjedem</p>
<p>Sïemes 20,6 %</p>
<p>Såemiesmearan sïemes 47,3 %</p>
<p>Ovsïemes 32,1 %</p>
<p>Njoelkedassh barkoem geerve darjoeh, heerredieh dåeriesmoerh loetedh</p>
<p>Sïemes 51,5 %</p>
<p>Såemiesmearan sïemes 36,2 %</p>
<p>Ovsïemes 12,3 % <em type="bold">4.4.3 Tsiehkie åejvieladtjide </em></p>
<p>Tabelle 4.6 vuesiehtimmieh vadta guktie båatsoealmetjh tuhtjieh byögkelesvoete båatsose vuartesje. Tabellesne våajnoes medtie 2 % båatsoealmetjijstie vienhtieh byögkelesvoete/staate hijven daajroem båatsoen bïjre åtna, båatsoem vuartesje goh vihkeles daan beajjetje siebriedahkese, jïh båatsose aktem reaktoe gïetedimmiem vadta viertiestamme jeatjah jielemigujmie. Stoerre joekehtse leajhtadimmesne dan staateles jïh voenges båatsoereeremasse.</p>
<p>Goerehtimmie dorjesovvi åvtelen staateles åejvieladtjh aktem jarkelimmiem tjïrrehtin dennie voenges båatsoereeremisnie 2014. Båatsoe disse gïrri, gaskem jeatjah dan åvteste dellie båatsoedaajroe sïjhti nåakebe sjïdtedh, gosse dajvekontovri/dajveståvroej funksjovnh sertiestamme sjïdtin Fylhkenålmese.</p>
<p><em type="bold">Tabelle 4.6 Tsiehkie staatese, tjïeltese jïh båatsoereeremasse </em></p>
<p><em type="bold">Dååjrehtimmie åejvieladtjigujmie/Vuajnoe åejvieladtjide </em></p>
<p><em type="bold">Låhkoe båatsoealmetjijstie </em></p>
<p>Byögkelesvoete daajroem båatsoen bïjre åtna</p>
<p>Sïemes 1,7 %</p>
<p>Såemiesmearan sïemes 37,5 %</p>
<p>Ovsïemes 60,8 %</p>
<p>Båatsoe seamma dåarjoem jïh vaarjelimmiem åådtje goh jeatjah jielemh</p>
<p>Sïemes 2,5 %</p>
<p>Såemiesmearan sïemes 30,8 %</p>
<p>Ovsïemes 66,7 %</p>
<p>Staate båatsoem åtna goh vihkeles siebriedahkese</p>
<p>Sïemes 2,5 %</p>
<p>Såemiesmearan sïemes 45,0 %</p>
<p>Ovsïemes 52,5 %</p>
<p>Doh jeanatjommes tjïelth båatsoem sijhtieh</p>
<p>Sïemes 16,7 %</p>
<p>Såemiesmearan sïemes 60,0 %</p>
<p>Ovsïemes 23,3 %</p>
<p>Leajhtadimmiem åtna staateles båatsoeståvrose</p>
<p>Sïemes 18,6 %</p>
<p>Såemiesmearan sïemes 57,6 %</p>
<p>Ovsïemes 23,7 %</p>
<p>Voenges båatsoereereme daajroem båatsoen bïjre åtna</p>
<p>Sïemes 40,2 %</p>
<p>Såemiesmearan sïemes 53,3 %</p>
<p>Ovsïemes 6,8 %</p>
<p>Leajhtadimmie lea jearohke dejstie veanhtadimmijste mejtie åtna ihke systeeme dov daerpiesvoeth guarkoe, mah dååjrehtimmieh mejtie systeemen vuajnoejgujmie åtna daejtie daerpiesvoetide, jïh guktie systeeme daejtie daerpiesvoetide gorrede, lïhkesvoete jïh tsevtsemefaamoe sjæjsjalimmieprosesside. Numhtie joekoen faamosne desnie gusnie aalkoelisnie aktene nåake jïh prååsehke tsiehkesne (Grosse, 2012). Båatsoealmetjh åarjelsaemien dajvesne leah aktene onne aalkoealmetjedåehkesne mij leah eevre jearohke åevieladtjh daajroem båatsoen haestemi bïjre utnieh juktie maehtedh jielemem jïh jieledevuekiem krööhkestidh gosse politihkem jïh njoelkedassh hammoedieh mah leah båatsoealmetji bïjre.</p>
<p>Illedahkh goerehtimmeste tjarkelaakan daejriehtieh doh nöörjen åejvieladtjh eah leah buektiehtamme dåemiedidh naemhtie guktie båatsoealmetjh åarjeldajvesne leajhtadieh numhtie lea. Goerehtimmine jienebelåhkoen årroejijstie gaavna doh almetjh jollebe ööhpehtimmine stööremes leajhtadimmiem åejvieladtjide utnieh, nov sån dan åvteste daajroen gaavhtan systeemese dellie aelhkebe jïjtjemse identifiseradidh dejgujmie mah sjæjsjalimmieh vaeltieh siebriedahkesne (Grosse, 2012). Båatsoealmetji luvnie lea båastode, leajhtadimmie åejvieladtjide lea vueliehkommes dennie dåehkesne mah jollemes ööhpehtimmiem åtna.</p>
<p>Maahta vååjnedh goh <em type="italic">nåake dååjrehtimmieh </em>sjæjsjalimmieprosessigujmie daajroen bijjelen stuvrie systeemese. Lahtestimmieh båatsoste jïh gihtjehtimmieh byråkraatigujmie jeatjah ektiedimmine aaj vuesiehtieh åejvieladtji daajroe lea faatoes, dagke dan åvteste båatsoe ij leah dan våajnoes siebriedahkesne jïh vaallah vuajnelgh goh ekonomeles vihkeles (Jernsletten 2002). <em type="bold">4.4.4 Ålkoestimmie, sïerredimmie jïh mïedteles dahkoeh </em></p>
<p><em type="bold">Tabelle 4.7 Ålkoestimmie jïh sïerredimmie </em></p>
<p><em type="bold">Vuajnoeh jïh dahkoeh byjreskistie </em></p>
<p><em type="bold">Låhkoe båatsoealmetjijstie </em></p>
<p>Almetjh daajroem båatsoen bïjre utnieh</p>
<p>Sïemes 3,3 %</p>
<p>Såemiesmearan sïemes 22,1 %</p>
<p>Ovsïemes 74,6 %</p>
<p>Almetjh båatsoem jïh båatsoesaemide sohtehtieh</p>
<p>Sïemes 47,9 %</p>
<p>Såemiesmearan sïemes 44,6 %</p>
<p>Ovsïemes 7,4 %</p>
<p>Tjoeperde meedijan ållermaehteste båatsoste</p>
<p>Sïemes 67,8 %</p>
<p>Såemiesmearan sïemes 30,6 %</p>
<p>Ovsïemes 1,7 %</p>
<p>Ållermaehteme meedijesne lea nåake tsiehkieh/tsagkesh vadteme</p>
<p>Sïemes 41,2 %</p>
<p>Såemiesmearan sïemes 37,8 %</p>
<p>Ovsïemes 21,0 %</p>
<p>Trïegkenasse dan åvteste båatsosne</p>
<p>Sïemes 33,3 %</p>
<p>Såemiesmearan sïemes 35,8 %</p>
<p>Ovsïemes 30,8 %</p>
<p>Håvhtadimmieh, vædtsoesvoete, skaarah dorjeme almetjijstie båatsoen ålkolen</p>
<p>Sïemes 25,0 %</p>
<p>Såemiesmearan sïemes 24,2 %</p>
<p>Ovsïemes 50,8 %</p>
<p>Båatsoealmetjh jiehtieh almetjh vaenie båatsoen bïjre daejrieh jïh båatsoem jïh båatsoesaemide sohtehtieh. (Tabelle 4.7). 99 % tjoeperdieh ållermaehtiemistie båatsoste meedijesne, jïh 79 % daam dååjreme goh akte ryöktesth leavloe. Akte goerehtimmie mij vuesehte guktie nöörjen plaerieh saemien aamhtesi bïjre tjaelieh vuesiehti meedijah aktem ellies nåake guvviem båatsoste guvviedin, mearan jeatjah saemien teemah aktem vielie jeereldihkie ållermaehtemem åadtjoejin. Meedija bïevnesh jïh vuajnoeh buektieh dovne byögkelesvoeteste jïh sïejhme almetjijstie, jïh vuajnoeh jïh faaktah mah nåake daajroste jïh goerkesistie båetieh, vihtiestimmiem jïh nænnoestehtemem åadtjoeh. (Berg, 2001). 69 % soptsestieh dah jïjtjh jïh/jallh fuelhkie leah trïegkenassem dååjreme dan åvteste dah leah båatsosne. 49 % leah håvhtadimmieh, skaarah jallh vædtsoesvoetem dååjreme almetjijstie båatsoen ålkolen. Taalh eah maam jiehtieh man itjmies dïhte fysiske jïh psykiske trïegkenasse lea, men daejriehtieh dååjrehtimmie sïerredimmine jïh miedteles hatsves dahkoejgujmie byjreskistie lea ïskeres jolle. Akte aarebi nöörjen goerehtimmie sïerredimmeste saemiej jïh daaroej gaskem vuesiehti 35 % saemijste lin sïerredimmiem dååjreme, mearan 3,5 % dejstie daarojste lin sïerredimmiem dååjreme (Hansen &amp; Sørlie, 2012). Mijjen illedahkh dan åvteste daejriehtieh doh båatsoesaemien årrojh sïerreden dahkoeh gaajh jïjnjem dååjroeh.</p>
<p>Dååjrehtimmieh ålkoestimmine jïh sïerredimmine leah naa jïebnelaakan joekedamme tjoeli, aalteredåehkiej, råållaj jïh barkoeektiedimmien gaskem båatsose. <em type="bold">4.4.5 Juvrh jïh jeatjah byjngetje darjomh eatnamisnie </em></p>
<p>Tabellesne 4.8 mijjieh dagkerh såarhts darjomh eatnamisnie åehpiedahteme mah dejtie stööremes nåake konsekvenside sjugniedieh gosse lea teehpemen bïjre gåatoemistie, ekonomeles teehpeme, vieliebarkoe jïh raessie. Akte såarhts bigkemedarjome maahta gellie aktegs bigkemedarjomh årrodh. Vuesiehtimmien gaavhtan el-faamoebigkeme jallh gruvagïehtelimmie maahta jienebh tseegkeldahkh tseegkedh seamma båatsoesïjtesne, lissine geajnoeh. Hæhtjoesijjieh jïh turisme maehtieh jieniebinie bieline gåatomelaanteste årrodh ovmessie darjomigujmie abpe jaepien.</p>
<p>Tabellen mietie maahta vuejnedh juvrh leah dïhte fåantoe mij stööremes tjoeperdimmiem båatsose vadta åarjeldajvesne. Doh ellen jeanatjommes båatsoealmetjh tjuerieh dovne ekonomeles teehpemem, vieliebarkoem jïh raessiem töölledh håvhtadimmiej jïh juvri gaavhtan.</p>
<p>Viertiestamme saemien båatsojne noerhtedajvesne dellie jåartaburrie, eatnemevaarjelimmie jïh ruevtieraajroe dagkerh darjomh mah hævvi stuerebe konsekvensh utnieh åarjelsaemien båatsose. Hæhtjoebigkeme jïh el-faamoebarkoe leah fïereguhtelaakan gåatomedajvide mahte 80 % båatsoealmetjidie giehpiedamme. Maahta hov ierielimmesne måjhtajidh hæhtjoeh, turisme, jïh laajroeh eatnamisnie mah edtjieh lïegkedimmiem, raessiem nåhkehtidh jïh almetjehealsoem eevtjedh jienebelåhkoen årroejidie, båatsoesaemide healsoevaahram vedtieh vieliebarkoen jïh psykiske raessien tjïrrh.</p>
<p>Maahta aaj ierielimmesne måjhtajidh eatnemevaarjelimmie mij edtja eatnemem vaarjelidh darjomi vööste mah hearaldehtieh jïh mejtie ij gåaredh bååstede darjodh, vuestiebieline båetieh båatsoesaemien åtnose dajvijste.</p>
<p><em type="bold">Tabelle 4.8 Prosentelåhkoe båatsoesaemijste mah leah nåakelaakan </em><em type="bold">tsavtseme vaeljehke såarhts byjngetje darjoemijstie eatnamisnie </em></p>
<p><em type="bold">Såarhts darjome </em></p>
<p><em type="bold">Ellies låhkoe mah dam dååjroeh </em></p>
<p><em type="bold">Konsekvense darjoemijstie, jïh låhkoe båatsoealmetjijstie </em><em type="bold">mah dam dååjroeh </em></p>
<p>Teehpeme gåatoemistie</p>
<p>Vieliebarkoe</p>
<p>Ekonomeles teehpeme, lissiemaaksoe</p>
<p>Raessie, tjoeperdimmie</p>
<p>Vaarjelamme juvrh 100,0 % 19,6 % 75,5 % 94,1 % 74,5 %</p>
<p>Hæhtjoeh 95,2 % 79,2 % 69,3 % 14,9 % 41,6 %</p>
<p>Geajnoeh, valkese 93,1 % 55,9 % 63,7 % 33,3 % 53,9 %</p>
<p>El-faamoetseegkeldahkh 91,2 % 79,4 % 56,9 % 37,3 % 50,0 %</p>
<p>Turisme 90,2 % 24,5 % 73,5 % 13,7 % 47,1 %</p>
<p>Jåartaburrie 86,3 % 51,0 % 52,0 % 25,5 % 46,1 %</p>
<p>Eatnemevaarjelimmie, nasjonaalesåafoe 80,4 % 19,6 % 42,2 % 13,7 % 45,1 %</p>
<p>Laajroeh miehtjesne 79,5 % 25,5 % 56,9 % 13,7 % 50,0 %</p>
<p>NSB, ruevtieraajroe 79,4 % 33,3 % 48,0 % 54,9 % 42,2 %</p>
<p>Reakta-aamhtesh 77,5 % 16,7 % 25,5 % 46,1 % 58,8 %</p>
<p>Gruvagïehtelimmie, mineraaleohtsedimmie 65,7 % 43,1 % 32,4 % 20,6 % 37,3 %</p>
<p>Jalhts tabelle ij gaajhke såarhts darjomh feermh dïhte tjïelkelaakan vuesehte doh jeanatjommes båatsoealmetjh ovmessie såarhts darjomh seamma tïjjen dååjroeh. Darjomi gaavhtan båatsoealmetje tjuara båatsoem sjïehtesjidh dan gellielaaketje ektiespïelen sïjse bovtse- eatneme-båatsoealmetje. Dïhte mij maahta akte maereles vuekie årrodh aktem såarhts sjïehtedimmiem tjïrrehtidh, maahta varke ov-vaantose båetedh sjïehtedimmie-krïevenassigujmie jeatjah såarhts bigkemedarjoemijstie. Sjïehtedimmieprosessh lissie barkoem krievieh jïh daamtaj jueriedisnie guktie illedahke sjædta (Kalstad &amp; Brantenberg, 1987).</p>
<p><em type="bold">Tabelle 4.9 Prosentelåhkoe båatsoealmetjijstie mah ahkedh stuerebe </em><em type="bold">darjomesåarhtigujmie jielieminie mestie vielie barkoe jïh raessie sjædta </em></p>
<p><em type="bold">Konsekvensh darjoemijstie </em></p>
<p><em type="bold">Låhkoe ovmessie såarhts darjoemijstie * </em></p>
<p>Ij naan 1 – 3 4 – 6</p>
<p>Vielie goh 7</p>
<p>Darjomh mah raessiem vedtieh 4,9 % 28,4 % 32,5 % 34,3 %</p>
<p>Bigkemedarjomh mah vieliebarkoem vedtieh 5,0 % 23,5 % 28,5 % 42,8 % * Fïerhte såarhts darjome maahta jienebh såarhts aktegsdarjomh utnedh</p>
<p>Tabelle 4.9 vuesehte 95 % båatsoealmetjijstie darjomigujmie jielieminie mah raessiem jïh vieliebarkoem vedtieh, jïh fïereguhte 67 % jïh 71 % jielieminie unnemes 4 ovmessie såarhts bigkemedarjomigujmie mah raessiem jïh vieliebarkoem vedtieh.</p>
<p>Gosse stoerre sjïehtedimmiekrïevenassh båetieh dellie vaahra læssene raessiem jïh skïemtjelassh åadtjodh mah skaarine sjidtieh (Gerrig &amp; Zimbardo <em type="italic">, </em>2002, Mark &amp; Smith, 2008). 92 % båatsoealmetjijstie leah bigkemedaarjomi bïjre soptsestamme mah gåatometeehpemem jïh ekonomijeles teehpemem vedtieh. Maahta ekonomeles teehpemem jïh teehpemem gåatomelaanteste mööledh jïh vihtiestidh, jïh såemiesmearan dej åvteste maeksedh guktie akt. </p>
<p>Geerve raessiem jïh vieliebarkoem vihtiestidh. Teehpeme jieledekvaliteeteste, barkoefaamoste jïh healsoste evtiesuvvieh tïjje doekoe, jïh ij leah iktesth aelhkie fåantojde gaavnedh. Gosse abpe fuelhkien barkoefaamoe lea nåhkeme, gosse lissieviehkiem jallh lïegkedimmiem daarpesje, dellie jeenjesh dåeriesmoerh utnieh sæjjasadtjem gaavnedh mij båatsoefaageles maahtoem åtna (jvnf. s. 11). Dejnie boelhkine gusnie ij leah dan jïjnje barkoe, lea aerpievuekien mietie nuepie orreme ånnetji lïegkedidh, men dah åenebe sjidtieh jallh vieliebarkosne gaarvanieh dej ahkedh stuerebe krïevenassi gaavhtan sjïehtedimmiej bïjre. <em type="bold">4.4.6 Jieledekvaliteete jïh psykiske healsoe </em>4.4.6.1 Tråjje barkojne </p>
<p>Båatsoealmetjh åarjelsaemien dajvesne stoerre tråjjem utnieh (98 %) jïh barkoefaamoem (95 %), jalhts jeenjesh (74 %) aaj jiehtieh muvhtine barkoe-aavoe maahta gaarvanidh. Dan gåhkese mijjieh daam dååjrehtamme lea ajve seamma stoerre tråjjen bïjre reekteme aktene jeatjah jieliemisnie daennie laantesne, gidtjh gööliji luvnie (Amundsen, 2015) Goh viertiestimmie dle 90 % dejstie mah Nöörjesne barkeminie soptsestieh sijjieh leah madtjeles barkojne (STAMI, 2011), jïh 79 % dejstie barkijijstie privaate suerkesne leah vielie jïh vaenebe madtjeles sijjen barkoebiejjine. (NTBinfo, 2014).</p>
<p><em type="bold">Tabelle 4.10 Tråjje båatsoebarkojne </em></p>
<p><em type="bold">Tråjjefaktovrh barkosne </em></p>
<p><em type="bold">Låhkoe båatsoealmetjijstie </em></p>
<p>Tråjjede barkojne</p>
<p>Sïemes 79,9 %</p>
<p>Såemiesmearan sïemes 18,7 %</p>
<p>Ovsïemes 1,5 %</p>
<p>Jïjtjenænnoestimmiem åtna</p>
<p>Sïemes 38,9 %</p>
<p>Såemiesmearan sïemes 51,9 %</p>
<p>Ovsïemes 9,2 %</p>
<p>Nuekies maahtoem åtna</p>
<p>Sïemes 50,7 %</p>
<p>Såemiesmearan sïemes 43,3 %</p>
<p>Ovsïemes 6,0 %</p>
<p>Orre leara</p>
<p>Sïemes 50,7 %</p>
<p>Såemiesmearan sïemes 43,3 %</p>
<p>Ovsïemes 6,0 %</p>
<p>Muvhten aejkien barkoe-aavoe nåhka</p>
<p>Sïemes 36,9 %</p>
<p>Såemiesmearan sïemes 36,9 %</p>
<p>Ovsïemes 26,2 %</p>
<p>Mahte gaajhkesh (94 %) soptsestieh dah nuekies maahtoem utnieh sijjen barkose, dah ahkedh orre aath lierieh (94 %) jïh frijjevoetem utnieh nænnoestidh guktie edtja barkoem darjodh (91 %). Daate lea kvaliteeth aktene barkosne jïh barkoesijjesne mij barkoefaamoem nænnoestahta haestemh, dåeriesmoerh jïh jolle krïevenassh haalvedh, jïh mah tööllemeraastem raassan lissiehtieh mij lea skaarine healsose (Karasek &amp; Theorell, 1990) Dej barkije årroji luvnie</p>
<p>Nöörjesne lea 63 % mah jïjtjenænnoestimmiem barkosne neebnieh (Vrålstad, 2011). 4.4.6.2. Jieledekvaliteete, tråjje jieliedinie</p>
<p>Jieledekvaliteete lea lustesvoeten, eadtjohkevoeten jïh darjomi bïjre aarkebiejjien, jïh möölesovvi gihtjemegoerine WHO-5. Jolle skåårah sijhtieh jiehtedh jolle jieledekvaliteete.</p>
<p>Vaestiedassh vuesiehtieh doh jeanatjommesh aktem naa hijven – hijven jieledekvaliteetem utnieh, men 5 % almetjijstie aktem dan vuelege skåårem utnieh guktie dïhte maahta aktem nåakebe psykiske healsoem daejriehtidh. Jieledekvaliteete lea jïebnelaakan joekedamme tjoeli, aalteredåehkiej, ööhpehtimmiedaltesen, råållaj jïh barkoelaavenjassi gaskem. Fysiske maajsoeh barkosne eah vaahram giehpiedamme jieledekvaliteetese lissehth. Læjhkan vuejnebe jieledekvaliteete lea vueliehkåbpoe dej luvnie mah tïjjedeadtoven nuelesne berkieh, dah mah dåeriesmoerh åtneme meedijaållermaehtemen gaavhtan båatsoste, mah sïerreden daaresjimmieh dååjreme almetjijstie båatsoen ålkolen, jïh dah mah nåakemes dååjresh åtneme nåake vuajnoejgujmie byögkeles åejvieladtjijste.</p>
<p>Figuvre 4.3 jïh 4.4. vuesiehtieh guktie skååre jieledekvaliteetese svæhtja negatijve dååjrehtimmiej mietie byögkeles åejvieladtjigujmie, jïh dååjrehtimmieh mah vuesiehtieh meedijållermaehteme båatsoste lea dåeriesmoerh vadteme. Viertiestamme dejnie gaajh jolle barkoetråjjine dellie siejhme jieledekvaliteete sagke vueliehkåbpoe. Meatan årrodh båatsosne sæjhta dejtie jeanatjommesidie jiehtedh dah tjuerieh sosijaale eksklusjovnine, narrahtimmine, ålkoestimmine jïh sïerredimmine jieledh. Jååhkesjimmiefaatoe båatsose goh jielede jïh jieleme, doh tjiehpiesvoeth jïh barkoe mah leah vihkeles juktie bovtsigujmie giehtelidh, båatsoealmetjen identieetem håasoeh jïh jïjtjehke jieledevåaromem håvhtadieh. Vuajnoeh saemien båatsoen bïjre politihkeles prioriteradimmine gaavna gusnie båatsoen reaktavåarome, gåatomelaante jïh juhtemegeajnoeh tjuerieh jeatjah siebriedahkeiedtjijste antanadtedh (v. e. tabelle 4.8). Vielie goh akte lehkie vaastoedåehkeste (57 %) jiehtieh dah aaj strerkiestieh dah tjuerieh båatsoem laehpedh.</p>
<p><em type="bold">Figuvre 4.3 Jieledekvaliteete (WHO-5) Figuvre 4.4. Jieledekvaliteete jïh byögkeles åejvieladtji daajroe (WHO-5) jïh dåeriesmoerh dåeriesmoeri jïh daerpiesvoeti meedija- ållermaehtemen bïjre båatsosne gaavhtan </em></p>
<p>Note: *Jolle aarvoeh skaalesne jïeledekvaliteetes, WHO-5, hijven jieledekvaliteetem vuesiehtieh.</p>
<p>Byögkelesvoete daajroem åtna båatsoen bïrje: 1= jaavoe, 2 = såemiesmearan, 3 = ijje</p>
<p>Meedijaållermaehteme lea tsagkesh vadteme: 1 = ijje, 2 = såemiesmearan, 3 = jaavoe 4.4.6.3 Psykiske healsoe</p>
<p>Psykiske healsoe möölesovvi möölegeintstrumeentine HADS18 mij reaksjovnh jïh symptomh registrerede asvese jïh depresjovnese. Jolle skåårah sijhtieh jiehtedh giehpiedamme psykiske healsoe. Illedahkh vuesiehtieh 27,2 % båatsoealmetjijstie åarjeldajvesne psykiske symptomigujmie/reaksjovnigujmie tjabreminie mah maehtieh giehpiedamme sosijaale, barkoeektiedamme jallh persovneles fungeradimmiem vedtedh. Psykiske napkeme lea seammalaakan juakeme gaskem gujnh jïh ålmah, ovmessie aalteredåehkieh jïh ovmessie ööhpehtimmiedaltesh. Dïhte psykiske napkeme lea gaskemedtien jollebe dej luvnie mah leah sïjtebielieaajhterh, goh dej luvnie mah eah sïjtebieliem utnieh. Dej gaskem mah dååjrehtimmiem utnieh eksklusjovnine jïh sïerredimmine byögkeles åejvieladtjijste, meedijeste jallh almetjijstie båatsoen ålkolen19, stuerebh nuepieh utnieh psykiske napkemem dååjredh, goh dej gaskem mah unnebe jallh ij naan nåake vuajnoeh byjreskistie reektieh.</p>
<p>Dejtie mah tjoeperdeminie dah tjuerieh jielemem laehpedh, dïhte psykiske napkeme hævvi jollebe goh dejtie mah eah destie tjoeperdh. Ij leah naan ierielimmie dïhte psykiske healsoe båatsoealmetjidie åarjelsaemien dajvesne seamma möönsterem dåerede goh jieledekvaliteete, gosse lea jieledenuepiej bïjre mah healsoevaahrine vååjnoeh, ryöktesth jallh ovryöktesth.</p>
<p>Taalematerijaale mijjen goerehtimmesne daejrehte jeenjemasth dle åajvahkommes sïerreden vuajnoeh jïh dahkoeh, mejtie åejvieladtjh, meedijah jïh almetjh båatsoen ålkolen åtnose vaeltieh gosse båatsoealmetjigujmie gaskesedtieh, mah psykiske napkemem sjugniedieh. 18 Hopkins Anxiety and Depression Scales 19 Nåake dååjrehtimmieh åejvieladtjigujmie, reeremesysteemine, meedijinie jïh alemtjigujmie båatsoen ålkolen leah 37 % dejtie joekehtsidie HAD-skååresne.</p>
<p><em type="bold">Figuvre 4.5 Psykiske ovhealsoe (HADS) Figuvre 4.6 Psykiske ovhealsoe jïh leajhtadimmie staateles (HADS) jïh dååjrehtimmie båatsoereeremasse trïegkenassine </em></p>
<p>Note: * Jolle aarvoeh skaalesne psykiske healsose, HADS, hijven psykiske healsoem vuesiehtieh.</p>
<p>Gaajhkesh dovnesh hov leah sïemes sïerredimmie, jis dïhte daamtaj jïh guhkiem sjugniehtåvva, jïh joekoen jis aareh jieliedisnie aalka, healsoem napkoe mij maahta psykiske jïh fysiske skïemtjelassem vedtedh mænngan jieliedisnie (Shepherd, 2017; Pascoe &amp;</p>
<p>Richman, 2009). Daate aaj akteraeresne dej hypoteesigujmie mejtie båatsoealmetjh fokusedåehkine åehpiedehtin, gidtjh akte jieledeguhkies unnebelåhkoestatuse ov-vaantoejgujmie ektine byögkeles jïh jeatjah aktööri ïedtjigujmie gåatomedajvine, joekehtsgïetedimmiem jïh degraderadimmie båatsoedaajroste sjæjsjalimmieprosessine dååjreme leah tsiehkieh mah psykiske healsoem tjarkelaakan tsevtsieh. 4.4.6.4 Åtnoe geeruvevierhtijste</p>
<p>Fer jïjnjem alkohovlem jovkedh joekoen nåake konsekvensh åtna aktene barkosne gusnie dïedtem åtna bovtsi tråjjesvoeten åvteste, vuajastahkh movtovrine nuhtjie jïh gusnie barkoelaavenjassh krïevenassh tsåatskelesvoetese biejieh jïh gusnie tjuara maehtedh reageradidh jïh mubpiejgujmie barkedh hijvenlaakan.</p>
<p>Tabelle 4.11 aktem bijjieguvviem vadta guktie alkohovleåtnoe lea åarjelsaemien båatsoealmetji luvnie, viertiestamme jeatjah årrojigujmie Nöörjesne, jïh vuesehte man daamtaj alkohovlem</p>
<p>Leajhtadimmie staateles båatsoereeremasse: 1= ijje, 2 = såemiesmearan, 3 = jaavoe</p>
<p>Trïegkenasse båatsoeektiedimmien gaavhtan: 1= jaavoe, 2 = såemiesmearan, 3 = ijje jåvka jïh man daamtaj stuerebe veahkah alkohovleste jåvka. Tabelle vuesehte alkohovleåtnoe båatsoealmetji luvnie åarjelsaemien dajvesne lea naa seamma goh alkohovleåtnoe jeatjah almetji luvnie laantesne gosse lea man daamtaj alkohovle jovkesåvva. Gosse lea stuerebe veahkaj bïjre alkohovleste dellie båatsoealmetjh eah dan daamtaj alkohovlem jovkh.</p>
<p><em type="bold">Tabelle 4.11 Man daamtaj alkohovle jovkesåvva jïh man daamtaj stuerebh </em><em type="bold">veahkah alkohovleste jovkesuvvieh båatsoealmetji luvnie åarjelsaemien dajvesne jïh jeatjah årroji luvnie Nöörjesne* </em></p>
<p><em type="bold">Årrojh </em></p>
<p><em type="bold">Man daamtaj alkohovle jovkesåvva </em></p>
<p><em type="bold">Man daamtaj unnemes 6 </em><em type="bold">alkohovleektievoeth </em><em type="bold">jovkesuvvieh </em>20 </p>
<p>Ij gåessie</p>
<p>Fïerhten asken, sveekes- åbpoe 2 – 4 aejkieh asken 2 - 3 aejkieh våhkoen 4 aejkieh våhkoen jïh vielie</p>
<p>Ij gåessie / fïerhten asken 2-4 aejkieh asken</p>
<p>Jienebh aejkieh våhkoen</p>
<p>Båatsoe-almetjh åarjene 8,9 % 40,7 % 40,7 % 8,1 % 1,3 % 87,0 % 11,4 % 1,6 %</p>
<p>Årrojh</p>
<p>Nöörjesne 13,1% 33,2 % 39,4 % 13,2% 1,1 % 79,6 % 15,3 % 5,1 %</p>
<p>Note: * Gåabpegh taalematerijaalh vuesiehtieh årroejidie mah leah båarasåbpoe goh 16 jaepieh</p>
<p>Nasjonaale årroji luvnie alkohovleåtnoe lea stööremes ålmide jïh nuerebe aalteredåehkesne.</p>
<p>Mijjen vaastoedåehkesne lij ajve 2 % dejstie mah lin tseegkemeboelhkesne mah alkohovlem jovkin fïerhten våhkoen jallh daamtajåbpoe, mearan fïereguhte 3 % jïh 16 % vaastoealmetjijstie barkoeboelhkesne jïh seniorboelhkesne daam jovkememöönsterem utnin. Åtnoe alkohovleste tjoeline jeerehte, men ij råållajgujmie jallh barkoelaavenjassigujmie båatsosne, jallh fysiske leavloejgujmie, jieledekvaliteetine jïh psykiske healsojne. Dah gille (5,7 %) mah leah jeatjah geeruvevoetevierhtieh nuhtjeme, seamma tïjjen aktem jolle alkohovleåtnoem utnieh.</p>
<p>Ij leah naan fåantoe aerviedidh åarjelsaemien båatsoealmetjh stuerebe alkohovleåtnoem utnieh goh jeatjah årrojh laantesne. Læjhkan, barkoevuekien gaavhtan jïh dan åvteste dah leah sinsitnide jearohks sïjten sisnjelen, maahta sån aerviedidh jis akte almetje fer jïjnjem alkohovlem jåvka dellie vielie barkoe sjædta barkoevoelpide jïh dah asvem demtieh bovtsh jïh almetjh stuerebe vaahram utnieh haevieh åadtjodh, jïh naemhtie alkohovleåtnoe maahta stoerre konsekvensh utnedh akten sïjtese. 20 Govhte drinkah jallh vielie <em type="bold">4.5 Haestemh </em></p>
<p>WHO:n mietie (Ottawacharteret, 1986) healsoe-eevtjije barkoe lea dejtie mieride sjugniedidh mah nuepiem vedtieh dan aktegs almetjasse jïjtse healsoen bijjelen reeredh. Sosijaale joekehtsvoete jïh joekehtsgïetedimmie lea raessiefaktovrh mah healsoevaahram sjugniedieh.</p>
<p>Læjhkan, sosijaale joekehtsvoete (klaasse, etnisiteete, nuepie tsevtsedh jïh vielie) daamtaj buajhkoesvoetine vaaltasåvva, dovne dejstie mah joekehtsvoetem dååjroeh jïh dah mah eah dam dååjrh. Daamtaj sjaevehts joekehtsgïetedimmien bïjre jallh dam tjïelkeste jïjtsevoetigujmie dan dåehkien luvnie mij dam nåakelaakan dååjroe. Daate viehkehte dejtie struktuvride mah joekehts gïetedimmiem dåehkijste siebriedahkesne tjåadtjoehtieh jåerhkieh tjeakoes jïh ov-våajnoes årrodh.</p>
<p>Man jïjnjem almetjh tööllieh dejstie leavlojste lea ektiespïeleste tsavtseme dej krïevenassi gaskem mah bïejesuvvieh, maam tsevtsemefaamojde almetjh utnieh veeljemen bïjre raerijste, jïh mejtie sosiaale dåarjoem åådtje haestiemidie haalvedh (Karasek &amp; Theorell, 1990). Maahta jollebe raessiem töölledh gosse aktem maereles dahkoesijjiem åådtje jïh sosijaale dåarjoem åådtje haalvemeprosessesne. Jis veanhtede barkoe bueriedimmiem vadta dellie aaj tööllemeraaste læssene. Seamma tïjjen tööllemeraaste nåakebe sjædta gosse gåhkoe, stoeredahke jïh ahkedh stuerebe leevles krïevenassh læssanieh, dan åvteste lissiebarkoe gaarkh nåhkehte jïh lïegkedimmienuepieh gaertjede.</p>
<p>Båatsoealmetjh åarjelsaemien dajvesne leah akte onne unnebelåhkoe dovne nasjonaale, saemien jïh båatsoesaemien ektiedimmesne. Dïhte histovrijes væktoe jïh dïhte tjïelke unnebelåhkoeposisjovne leah nuepide gaertjiedamme jïjtsh jieledevuekieh tsevtsedh. Båatsoe</p>
<p>Nöörjesne lea jarkelamme aktede fuelhkiebaseradamme jieledevuekeste jïh jieliemistie stuvreme saemien provhkeste jïh vuekijste, akten laakestuvreme produksjovnesïeltese öörnedamme privaaterïekteles prinsihpi mietie dan daajbaaletje nöörjen siebriedahken sisnjelen. Njoelkedassh jïh byjngetje darjomh leah dam monnehke mekanismem gaertjiedamme mij lea båatsosne: dïhte fleksijbele ektiespïele bovtse- eatneme-almetje.</p>
<p>Daate tjaalege lea, våaroeminie årroji jïjtsh dååjrehtimmesne jïh daajrosne psykiske leevles jieledetsiehkiej bïjre, åehpiedahteme såemies dejstie jielede- jïh barkoetsiehkijste mah mieriekrïevenassh biejieh fïerhten båatsoealmetjen nuepide jïjtsh healsoem gorredidh. Lissine gellide fysiske maajsojde, goerehtimmie vuesehte båatsoealmetjh åarjelsaemien dajvesne leah tjarke sïerredamme, jïh åejvieladtjh eah leah buektiehtamme goerkesem vuesiehtidh jïh krööhkestidh dejtie dåeriesmoeride, daerpiesvoetide jïh haestiemidie båatsoealmetjh sijjen jieliedisnie jïh barkosne utnieh. Vaahra akten giehpiedamme psykiske healsose jïh jieledekvaliteetese læssene seammalaakan goh nåake vuajnoeh jïh dahkoeh åejvieladtjijste, meedijeste jïh dejstie sosijaale byjreskijstie. Daej gaavnoej gaavhtan maahta sån tjïelkelaakan aerviedidh raessiedaltese båatsoealmetji luvnie åarjelsaemien dajvesne lea akte stoerre healsoevaahra dovne daan beajjetje geerve almetjidie jïh dan boelvese mij byjjeneminie.</p>
<p>Healsoestandarde årroji luvnie Nöörjesne lea jolle, jïh heerreden healsoe-, byjrese- jïh jearsoesvoetebarkoe barkoejieliedisnie leah jarngesne orreme gellie luhkiejaepieh.</p>
<p>Healsoedirektoraate (2010) tjïerteste man vihkeles lea dejtie dåehkide bæjjese fulkedh siebriedahkesne mah daamtaj jallh gellie vaahrafaktovrh dååjroeh. Daate maahta dorjesovvedh jis fåantoem healsoeleavlose båarhte vaalta jallh dam giehpede, jallh vierhtieh vadta jallh daaletje vierhtieh nænnoestahta. Stoerredigkien almetjehealsoebïevnese tjïerteste man daerpies lea laavenjostoem utnedh suerkiej dåaresth siebriedahkesne, jïh tjïerteste man vihkeles lea sïerredimmien jïh ålkoestimmien/sosijaale eksklusjovnen vööste gæmhpodh, joekoen dan psykiske healsoen gaavhtan. (HOD, 2015).</p>
<p>Nasjonaale bïhkedassh leah dan åvteste hijvenlaakan stïeresne juktie fokusem bïejedh healsoeektiedamme jielede- jïh barkoetsiehkide båatsoealmetjidie åarjeldajvesne. Gosse tsåatskelesvoete læjhkan lea naa onne orreme, dïhte maahta dej struktuvri gaavhtan årrodh mah sosijaale joekehtsvoetem jïh joekehtsgïetedimmiem ov-våajnoes darjoeh jïh tjåadtjoehtieh.</p>
<p>Bigkeminie jïh jeatjah darjoeminie, jïh aaj gosse njoelkedassh hammode jïh politihkeles nænnoestimmieh dorje, dellie konsekvensesalkehtimmieh fååtesieh guktie jieledekvaliteete jïh healsoe båatsoesaemide gïetedamme sjædta.</p>
<p>Bïegkefaamoebigkemisnie vuarjesje vuesiehtimmien gaavhtan healsoeektiedamme konsekvensh teehpemen bïjre rekreasjovnedajvijste jïh gijjenjieptjeste lïhkemes dajvesne, men ij leah naan vuarjasjimmieh mah vuesiehtieh guktie båatsoealmetji healsoe lea tsavtseme.</p>
<p>Leajhtadimmie bigkie dejtie veanhtadimmide almetje åtna ihke systeeme guarkoe sov daerpiesvoeth, mah dååjrehtimmieh almetjh åtna systeemen vuajnojde jïh daejtie daerpiesvoetide gorredidh, jïh mejtie lïhkesvoetem jïh tsevtsemefaamoem sjæjsjalimmieprosesside åtna (Grosse, 2012). Båatsoesaemieh eah doh staateles åejvieladtjh dåarjoehtæjjine vuejnieh. Doh almetjeligke jïh materijelle maaksoeh mejtie båatsoe åådtje krïevenassine sjïehtedimmiej bïjre eah leah krööhkestamme, guarkeme jallh vuarjasjamme goh vihkeles. Vuajnoeh jïh dahkoeh staateles åejvieladtjijste njoelkedassh biejieh disse mij lea sosijaale jååhkesjamme siebriedahkesne, naakede mij vååjnesasse båata dennie laavsije ållermaehtiemistie meedijesne, jïh nåake vuajnoeh jïh hatsves dahkoeh almetjijstie båatsoen ålkolen.</p>
<p>Laake mïrrestallemen bïjre jïh nihteme sïerredimmien vööste (Maana- jïh mïrrestallemedepartemeente, 2017) stillieh byögkeles åejvieladtjh daerpies daajroem vejtiestidh utnijedåehkiej haestemi, daerpiesvoeti jïh vuajnoej bïjre, jïh dïenesjh/faalenassh/njoelkedassh hammoedidh juktie daejtie haestiemidie jïh daerpiesvoetide dåastodh. Akte guhkiebasse barkoe daejnie laakestilleme åeliedimmine båatsoealmetji bïjre åarjelsaemien dajvesne sæjhta viehkiehtidh guktie daajroe dej materijelle, praktihkeles jïh sosijaale mieriekrïevenassi bïjre mah healsoem båatsoesaemide tsevtsieh, akte bielie sjædta premissevåaroemistie reeremeektiedamme jïh politihkeles nænnoestimmine mah leah båatsoesaemiej bïjre. Illedahkh vuesiehtieh stoerre barkoeektiedamme fysiske maajsoeh jïh jolle haevie-/ovlæhkoefrekvensem mij sæjhta jiehtedh vielie veele daajroe daerpies vaahratsiehkiej jïh råajvarimmiej bïjre mah haevieh giehpiedieh ,jallh viehkiedïrregi bïjre mah leah båatsose sjïehtedamme.</p>
<p>Aerpievuekien mietie dle raeffies barkoeboelhkh båatsoealmetjasse nuepiem vadteme lïegkedidh, men ahkedh jienebh krïevenassh sjïehtedimmiej bïjre vieliebarkoem vedtieh mah lïegkedimmieboelhkide hearaldehtieh. Byöroe öörnegh aktine stïeresne jïh maehteles båatsoesæjjasadtjine salkehtidh. Gaajhkh almetjh aktem raastem utnieh man stoerre maajsoeh sijjieh tööllieh, akte sijjie gusnie krïevenasse barkoefaamoen jïh haalvemen bïjre lea stuerebe barkoefaamoste jïh vierhtijste mah gååvnesieh. Siebriedahke aktem dïedtem åtna sjïehteladtedh guktie jielede- jïh barkoetsiehkieh, aaj båatsoesaemide åarjelsaemien dajvesne, leah akteraeresne aktine hijven healsojne.</p>
</body></document>
