<document xml:lang="sma" id="no_id"><header><title>Válggat / Valg 2017</title><genre code="admin"/><author><unknown/></author><year>2017</year><publChannel><publication><publisher>nsr</publisher></publication></publChannel><wordcount>955</wordcount><conversion_status type="standard"/><availability><license type="standard"/></availability><parallel_text xml:lang="nob" location="nsr_valgmagasin_trykkfil_2017_sma.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">Aajhtoeh bæjngoelistie mijjen aerpievuekien jieliemidie haestieh, jïh båatsoe lea sjïerelaakan behtjiedamme. Itjmies dejtie fuelhkide mah båatsojne gïehtelieh, jïh dan åvteste båatsoe lea akte dejstie guedtije tsegkijste saemien kultuvresne dellie aaj itjmies don saemien siebriedahkese.</em> </p>
<p type="listitem">– Mijjieh daejrebe sïelth iktemearan tjåadtjoeh juktie bïegkefaamoevierhkieh jïh gruvah båatsoen gåatomedajvine tseegkedh, jïh mijjieh daejrebe</p>
<p>båatsoe daamtaj eevre baanhtsan industrijen vööste tjåådtje. Båatsoe dam saemien reaktavoetegæmhpoem biejjieladtje gæmhpoeh, jïh daah aamhtesh dej stööremes saemien aamhtesi gaskem sjidtieh dej båetiji jaepiej. NSR:sne libie riejries njueniehkinie årrodh daennie barkosne, presidentekandidaate Aili Keskitalo jeahta. Jiene-jienebh sijhtieh saemiepolitihken sïjse dejnie vuajnojne stoerre gruva- jïh bïegkejårrehtseprosjekth edtjieh åadtjodh dajvh båatsoste sualadidh. NSR lea dïhte aajneh stabijle alternatijve dejtie mah mielieh voestegh saemien reaktah tjuerieh jååhkesjimmiem åadtjodh.</p>
<p><em type="bold">Fovsene</em> </p>
<p>Maja Kristine Jåma lea akte dejstie noerijste mah akten båetijen aejkien åvteste båatsosne gæmhpoeh. Maja Åarjel Fovsen Njaarkeste båata eevre Tråanten ålkolen, jïh altese fuelhkie</p>
<p>gæmhpoeminie bigkemen vööste bïegkefaamoevi-erhkeste sijjen daelviegåatomelaantesne.</p>
<p type="listitem">– Mijjen væljoen vööste dah leah nænnoestamme 1/3 mijjen daelviegåatoemistie vaeltedh ov goh mijj</p>
<p>en jieliemasse ij naan aarvoem utnieh. Men mijjieh daejrebe dïhte maam mijjieh darjobe stoerre aarvoem åtna åarjelsaemien kultuvrese jïh gïelese, jïh daate akte aamhtese mij vihkeles abpe åarjel-saemien siebriedahkese, Jåma soptseste mij lea NSR:N noerekandidaate åarjelsaemien gievlesne. Dïhte dåarjoem åådtje presidentekandidaateste Aili Keskitalo mij tjïerteste båatsoe Fovsenisnie lea vihkeles ij ajve dan åarjelsaemien gaavhtan, men abpe saemien siebriedahken gaavhtan.</p>
<p type="listitem">– Bïegkefaamoebigkeme Storheiesne lea akte</p>
<p>prosjekte maam Saepmie raaktan ij maehtieh jååh-kesjidh. Ibie tjoerh håhkoem gåajparostedh akten politihkeles loetemen bïjre, men manne ussjedem daate lea akte dejstie aamhtesijstie maam aaj mae-htebe riektesne pryövedh, Keskitalo soptseste.</p>
<p><em type="bold">Repparfjord</em> </p>
<p>Noerhtelisnie akte jeatjah prosjekte gååvnese mij håvhtede dovne båatsoem jïh mearoesaemien göölemem eerjedh, jïh desnie kåahperegruva maam Nussir ASA soejkesjeminie tseegkedh Repparfjovlesne Kvalsunden tjïeltesne. Silje Karine Muotka lea daam dorjeme goh sov stoerre politihkeles gæmhpoeaaamhtese, jïh NSR:ine ektine dïhte lea meatan veeljemisnie juktie Repparfjovlem beerkedh jïh Nussirem tjöödtjestidh.</p>
<p type="listitem">– Joekoen gellie hijven fåantoeh gååvnesieh man åvteste mijjieh tjoerebe Nussirem tjöödtjestidh, jïh akte dejstie lea dïhte nåakevoete byjresasse gosse gruvabaatsehtsh fjovlen</p>
<p>sïjse luajhta, Muotka jeahta. Muotkan mïelen mietie dle Nussir akte vihkeles saemiepoli-tihkeles aamhtese gaskem jeatjah dan åvteste gruvaindus-trije lissie veelelaakan daam evtiedimmiem gïehtjede. – Jis Nussir minngemosth kruana tjoevkesem åådtje, dellie dah lin sïjhteme baalkam trööredh aaj mubpide mah sijhtieh gruvah tseegkedh desnie gusnie bovtse gåatoeminie, Muotka soptseste. Muotka lea madtjeles ihke NSR daan boelhken lea Saemie-digkien mineraalepolitihkem jarkeme jïh dåajvohte sagke striengkiesåbpoe årrodh goske mineraalelaake jorkese. – Mijjieh buektiehtimh Saemiedigkien gruvapolitihkem jarkelidh, mij lij eevre tjaajanamme, jïh mijjieh aaj buektiehtimh aktem tjïelke ijje Nussirasse åadtjodh Saemiedig-kesne. Daelie leajhtadimmien bïjre birrebe juktie barkoem illedh, Muotka jeahta.</p>
<p>Govva / foto: Carl-Johan Utsi politihkem jarkelieh</p>
<p type="listitem"><em type="bold">– Noerh eah saemiepolitihkem pryöjjedh. Dam gaajhkesh dovnesh govleme. </em></p>
<p><em type="bold">Men dah mah dam jiehtieh eah dagke tjåanghkojne orreme NSR:sne, dan åvteste daesnie libie joekoen gellie noerh, jïh mov mïelen mietie dle mijjieh aaj politihkem tsevtsieh, Cecilie-Kristiin Øien Thomsen mij lea åvtehke NSR:n Noeremoenehtsisnie (daaroen NSR-N).</em> </p>
<p>Dejstie 1134 maeksije lïhtsegijstie jaepien 2016 dellie 173 (15 %) lin noerelïhtsegh (nuelesne 26). – Dan åvteste badth NSR-N dihte stööremes saemien noeresiebrie nöörjen  bielesne. NSR:n læstojne aaj gellie noerh. Dejstie golme bijjemes kandidaatijste NSR:n læstojne dle ojhte akte gåalmahtasse 30 jaepieh jallh nuerebe, Øien Thomsen jeahta.</p>
<p><em type="bold">Evtiedimmesne meatan fulkedh</em> </p>
<p>Aili Guttorm (25) Mosseste lea akte dejstie noerekandidaatijste. Dïhte lea mubpiekandidaate saemiedigkie-veeljemasse NSR:se Åarjel-Nöörjen veeljemegievlesne. Dïhte 25 jaepien båeries nyjsenæjja lea noerelïhtseginie NSR:sne orreme gellie jaepieh, jïh joe jïjnjem daajroem saemien noerepolitihken bïjre åtna.</p>
<p type="listitem">– Ihke mijjieh edtjebe Saepmiem åvtese vaeltedh,</p>
<p>tjoerebe mijjem dåarjoehtidh mah leah noere daan biejjien. Dan åvteste sïjhtem barkedh ihke mijjieh saemien noerh edtjieh hijven gïele- jïh kultuvrefaalenassh gaavnedimmiesijjieh utnedh, jïh saemien noerh edtjieh barkoem utnedh. Men tjoerebe noeri båetijen aajkan ellieslaakan ussjedidh, jïh dellie gaajhki bïjre, goh ööhpehtimmien raejeste, klijma jïh byjresen raajan, Guttorm jeahta.</p>
<p>Guttorm veanhta aaj saemien noeride sæjhta vihkeles årrodh mijjieh buektiehtibie dam saemien kultuvrem meatan vaeltedh daajbaaletje veartenen sïjse.</p>
<p>Vuesiehtimmien gaavhtan dle tjuara aelhkie årrodh saemien gielem nedtesne nuhtjedh. – Saemien kultuvre tjuara meatan fulkedh evtiedimmesne. Ij sïjhth jiehtedh mijjieh edtjebe aerpievuekieh jarkelidh, men mijjieh edtjebe maehtedh dejtie meatan vaeltedh daan beajjetje siebriedahken sïjse. Naemhtie manne jaah-kam maahta saemien kultuvrem sjyöhtehke darjodh aaj mijjese noeride.</p>
<p><em type="bold">Jïjnjem politihkem tjïelkeste</em> </p>
<p>Anne Henriette Hætta Reinås (24) Skånlandeste tjïert-este noerepolitihke lea meatan dam saemien båetijem aejkiem hammoedidh. Daelie dïhte jïh NSR-N NSR:m ååjmedamme Saemiedigkie edtja aktem eensi LHBTQ+-politihkem nænnoestidh, mij amma lea saemien lesbiske, homofijle, bifijle, trans-almetji, queer-almetji jïh mubpiej bïjre mejtie ij gåaredh daej kategoriji sisnjeli tjïelkestidh.</p>
<p type="listitem">– Mijjieh mah leah noere tjoerebe saemiepolitihkem</p>
<p>guhkiebasse eevtjedh. Daelie tjoerebe hoksedh Saep-mie gaajhkh saemieh tjeekieh, saaht maam seksuellevoetide jallh tjoeleidentiteetide utnieh, jïh daate lea naakede destie mejnie mijjieh sïjhtebe vielie barkedh. Mov mïelen mietie dle nænnoes jïh ræhpas saemien byjresh jïh saemiensiebrieh sijhtieh meatan årrodh noere saemiej identiteetem jïh ektievoetem nænnoestehtedh. Hætta Reinås lea meatan veeljemisnie NSR:se Jilliemearoen veeljemegievlesne.</p>
<p><em type="bold">Saemieh daarpesjieh aktem healsoefaalenassem åadtjodh jïjtsh gïelesne jïh man daajroe saemien kultuvrelle tsiehkiej jïh histovrijen bïjre. Hævvi lea numhtie sïejhmehealsoedïenesjen sisnjelen, men joekoen sjïerehealsoedïenesjen sisnjelen dle vååjnoe goh daate lea daerpies. </em></p>
<p type="listitem">– Mijjen leah jienebh sjïere aamhtesh</p>
<p>saemien siebriedahkesne mah vuesiehtieh daerpies saemien healsoefaalenassem nænnoestehtedh jïh ij dam våålese bigkedh, guktie Finn-maarhkeskïemtjegåetie dorje juktie beetnegh spååredh. Akte nåake dah-koe jïh akte ållesth dïedtesliejhteme gosse Healsoe Finnmaarhke næn-noste saemien psykiske healsoevaar-jelimmiem våålese bigkedh.  Dïhte meala dïedte Saemien Healsoepaarhken jïh SANKS:n åvteste (Saemien nasjovnaale maahtoedïe-nesje – psykiske healsoevaarjelimmie jïh geeruvevoete) byöroe Healsoe Finnmaarhkeste lutnjesovvedh Healsoe Noerhtese dan åvteste dej akte nasjovnaale dïedte, jïh dan åvteste</p>
<p>Healsoe Finnmaarhke aktem faatoes goerkesem daan dïedten åvteste vuesehte. Ihke tïjje lea båateme daelie aktem jïjtse saemien healsoegïehte-limmiem tseegkedh, aaj NSR:n saemiedigkiedåehkie raeriesti minngemes stoerretjåanghkosne.</p>
<p type="listitem">– Joekoen Divtasvuodna-aamhtesen jïh dan faatoes riejriesvoeten gaavhtan åarjelsaemien dajvesne lea</p>
<p>daerpies prioriteradidh maahtoem lutnjedh psykiske healsoevaarjelimmien sisnjelen julev- jïh åarjel-saemien dajvesne. Mijjieh tjoerebe dam prioriteradidh mubpien saemiedigkieboelhken, viehkine SANKS: faalenassem vijriedidh jallh orre faalenassh evtiedidh, Henrik Olsen jeahta.</p>
</body></document>