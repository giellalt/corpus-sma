<document xml:lang="sma" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>6371</wordcount><conversion_status type="standard"/><availability><license type="standard"/></availability><multilingual/><origFileName>https://www.socialstyrelsen.se/globalassets/sharepoint-dokument/artikelkatalog/ovrigt/2017-10-12-sydsamiska.pdf</origFileName><parallel_text xml:lang="swe" location="2016-5-5.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Dov reakta hoksese jïh såjhtose Bïhkedimmie voeresidie</p>
<p xml:lang="swe">Din rätt til vård och omsorg</p>
<p xml:lang="swe">En vägvisare för äldre översättning til sydsamiska</p>
<p xml:lang="swe">Denna publikation skyddas av upphovsrättslagen. Vid citat ska käl an uppges. För att återge bilder, fotografier och il ustrationer krävs upphovsmannens til stånd.</p>
<p xml:lang="swe">Publikationen finns som pdf på Socialstyrelsens webbplats. Publikationen kan också tas fram i alternativt format på begäran. Frågor om alternativa format skickas till al-ternativaformat@socialstyrelsen.se</p>
<p xml:lang="nob">Artikelnummer 2017-10-12</p>
<p xml:lang="spa">Publicerad www.socialstyrelsen.se, oktober 2017</p>
<p xml:lang="spa">Foto</p>
<p xml:lang="est">Marcus Lundstedt, Scandinav Bildbyrå</p>
<p xml:lang="nob">Sisvege</p>
<p>Gie maahta viehkiem åadtjodh? ........................................................................ 4</p>
<p>Magkerh viehkiem maahta åadtjodh? .............................................................. 7</p>
<p>Gïem gaskesadtedh? .......................................................................................... 14</p>
<p>Skïemtjijevaarjelimmie jïh nuepie jiehtedh maam mielieh ........................... 17</p>
<p>Man jïjnjh maaksa?............................................................................................... 22</p>
<p>Jis ih leah madtjeles ............................................................................................. 25</p>
<p>Baakoelæstoe ....................................................................................................... 29</p>
<p>Naaken vihkeles laakh ........................................................................................ 31</p>
<p>Telefovne &amp; lïenghkh ........................................................................................... 33 4</p>
<p>DOV REAKTA HOKSESE JÏH SÅJHTOSE</p>
<p>Gie maahta viehkiem åadtjodh?</p>
<p>Dov daerpiesvoeten mietie nænnoste Healsoe- jïh skïemtjehokse jïh sosijaaledïenesjen voeresehokse lea biehkieh sveerjen jealamadtjeste. Njoelkedassh mietie nænnoste mah edtjieh dan privaate-almetjen daerpiesvoetem hokseste jïh såjhtoste jarngese bïejedh.</p>
<p>Healsoe- jïh skïemtjehokselaake jeahta gaajhkh almetjh edtjieh seamma vyörtegs hoksem åadtjodh. Dïhte gie stööremes daerpiesvoetem skïemtje-hokseste åtna edtja voestesmearan dam åadtjodh. Sosijaaledïenesjelaake dat-nem reaktam vadta hïejmedïenesjem, sijjiem voeresårromesijjesne (laake gohtje dam sjïere årromesijjie) jallh jeatja viehkiem jïh darjoem åadtjoeh mejtie datne maahtah daarpesjidh jïh mejtie ih maehtieh jeatja vuekine åadtjodh.</p>
<p>Gie maahta såjhtoem jïh viehkiem åadtjodh? Gaajhkh gïeh mielieh dah såjhtoem jïh hoksem daarpesjieh reaktam utnieh sosijaaledïenesjelaaken mietie dam syökedh. Jis sïjhth goerehtidh jis dov lea reakta hïejmedïenesjem jallh jeatjah viehkiem åadtjodh dle tjoerh dan bïjre syökedh tjïelten sosijaaledïenesjen luvnie. Tjïelte tjuara gaajhkh syökemh gïehtjedidh. Viehkiegïetedallije pråvhka dov ieriem gïetedidh. Jis datne leah nyöjhkeme viehkiem åadtjoeh dle maahtah dam dopmestovlese laejhtedh (lohkh vielie guktie viehkiem syökedh b. 18)</p>
<p>Såemies tjïeltine dïhte voeres maahta ekonomijen dåarjegem åadtjodh gosse såjhtoem lïhkesadtjeste åådtje. Dam daamhtah gohtje hïejme-hoksedåarjege.</p>
<p>Gosse datne edtjh viehkiegïetedallijem gaavnedidh jïh ih maehtieh svïenske gïelem soptsestidh, jallh jis væhtagïelem nuhtjh dle maahtah krïebpesjidh toelhkem åadtjodh.</p>
<p>Såemies dajvine Sveerjesne, gohtjesuvvieh reeremedajvh, dejtie nasjonelle unnebelåhkoegïelide saemien, såevmien jïh meänkieli, sjïere vaarjelimmiem utnieh. Jis datne saemien gïelem, såevmien gïelem jallh meänkielin gïelem soptsesth jïh leah reeremedajvesne årroeminie dle reaktam åtnah åajvaladtjide njaalmeldh jïh tjaaleldh gaskesadtedh dov gïeline. Aaj reeremedajvi ålkolen edtja maehtedh dov gïelem nuhtjedh jis dah åajvaladtjh barkijh utnieh mah dejtie gïelide maehtieh.</p>
<p>Jïjtjevyljehke lea våarome Lïhkesadtjh jallh barkijh maehtieh bæjhkoehtidh datne viehkiem daarpesjh.</p>
<p>Dellie tjïelte edtja dagkeres åvtes-gïehtjedimmien darjodh. Dïhte sæjhta jiehtedh tjïelte datnem gaskesadta gihtjie jis datne viehkiem sïjhth. Dov lea iktesth reaktam dam njyöjkedh.</p>
<p>Bïevnesh dov bïjre sekretessen nuelelen vaarjelamme Bïevnesh dov privaate tsiehkiej bïjre lea sjeavodhvoetedïedtem jïh sekretessen nuelelen vaarjelamme. Dejtie mejtie gïetedallije våålese tjaala gosse dåarjegesyökemem jïh tjïrrehtimmiem gïetede dejstie viehkiedarjo-emijstie mejtie datnem faaledamme leah vaarjelamme. Dïhte sæjhta jiehtedh ij naaken åadtjoeh dejtie lohkedh jallh vaeltedh jis eah luhpiem utnieh jïh jis ih datne dam jååhkesjamme. Datne jis reaktam åtnah dam lohkedh jïh tjaatsegh jieniedehtedh.</p>
<p>Ovmessie aktöörh mohte seamma njoelkedassh Ajve tjïelte luhpiem åtna dåarjegem bïjre gïetedidh jïh nænnoestidh. Mohte jeenjesh åadtjoeh dejtie dïenesjidie faalehtidh mej bïjre tjïelte nænnoste.</p>
<p>Aajne-sïelth, kooperatijvh jïh stiftelserh åadtjoeh såjhtoem faalehtidh tjïelten stillemen mietie. Laantedigkie jïh tjïelte åejviedïedtem utnieh healsoe- jïh skïemtjehoksese. Jeatjah maehtieh aaj healsoe- jïh skïemtjehoksem faaleh-tidh, mij gaskem aajne-sïelth, kooperatijv jïh stiftelserh. Saaht gie dam dam faalehte seamma njoelkedassh leah sekretessen, sjeavodhvoetedïedten jïh vaaksjemen bïjre.</p>
<p><em type="bold">Reakta viehkiem åadtjodh </em>4 kap. 1 § sosijaaledïenesjelaakesne tjåådtje: ”Dïhte guhte ij jïjtse maehtieh altese daerpiesvoetide stuvrehtidh jallh dejtie jeatja vuekine stuvrehtidh reaktam åtna dåarjegem åadtjodh sosijaaledïenesjistie sov jealamasse (jealamassedåarjege) jïh altese jieledetsiehkide.” 6 </p>
<p>DOV REAKTA HOKSESE JÏH SÅJHTOSE</p>
<p><em type="bold">Baahkoebïhkedimmieh </em>Viehkie – Viehkie sosijaalelaaken mietie, mij mesnie hïejmedïenesje, sijjie voeresehïejmesne, biejjiedarjome. </p>
<p>Sosijaaledïenesje –nomme dïsse tjåanghkenamme sosijaale darjoemi-die mejtie tjïelth tjuerieh faalehtidh, mij mesnie voeresehokse, dåarjege geeruvevierhtienuhtjijidie, dåarjege jïh såjhtoe almetjidie gïeh funksjovneheaptoes jïh indivijde jïh fuelhkiesujhteme. Daate darjome lea mij mesnie sosijaaledïenesjelaaken (SoL) nuelesne vaaksjome jïh tjïelth åejviedïedtem utnieh.</p>
<p>Healsoe- jïh skïemtjehokse – Tjïelti jïh laantedigkiej healsoe jïh skïemtjehoksedïedte lea healsoe – jïh skïemtjehokselaaken nuelesne (HSL) vaaksjome. Tjïelth jïh laantedigkieh dïedtem utnieh vaaksjodh guktie healsoe- jïh skïemtjehokse krïebpesjidie illie mej lea buerie hok-sen bïjre. Dah edtjieh aaj rehabiliteeringem, habiliteeringem, jïh vieh-kiedalhketjem voeres almetjidie jïh funksjovneheaptoes almetjidie faalehtidh, jïh aaj ovhealsoen vuestie barkedh. Skïemtjijereaktalaake, mij faamose jåhtaji jaepien 2015, skiemtjiej nuepide nænnoste bïev-nesh åadtjodh jïh byjjes öörneme voestesskïemtjehoksem veeljedh.</p>
<p>Magkerh viehkiem maahta åadtjodh?</p>
<p>Dov daerpiesvoete viehkeste dïhte mij nænnoste magkeres viehkiem maahtah åadtjodh. Dov lea reakta syökedh maam sïjhth, eevre jalhts dam maam datne sïjhth syökedh ij tjåadtjoeh dejnie dov tjïelten vïhtesjimmesne. Jis sïjhth lae-jhtedh maahtah dam darjodh jïh dopmestovlh leah dah mah minngemosth nænnoste magkeres viehkiem maahtah åadtjodh (lohkh vielie guktie vieh-kiem syökedh b. 19). Dov lea reaktam dam viehkiem åadtjodh guktie maahtah buerie jieledetsiehkieh dov hïejmesne utnedh jallh jeatja vuekine jïjtjeraarehke jielemen jïeledh. Laake jeahta tjïelte edtja viehkiefaalenassem <span type="quote">”soejkesjidh jïh tjïrrehtidh dennie privaate-almetjinie”</span>. Sæjhta jiehtedh dov lea reakta dov vyljehkem åvtese bïejedh jïh soptsestidh guktie sïjhth utnedh jïh dah edtjieh datnem goltelidh. Hïejmedïenesje maahta datnem fïerhten beajjetje barkoejgujmie viehkiehtidh. Jis viehkiem daarpesjh dejnie hïejmedarjomigujmie jïh dov jïjtse sujhteminie dle maahta hïejmedïenesjem syökedh. Hïejmedïenesje maahta dovne dov hïejmesne jïh voeresegåetesne åadtjodh. Hïejmedïenesjen laavenjassh maahta årrodh sjeakodh, åesiestidh jïh jeatja barkoeh hïejmesne darjodh. Hïejmedïenesjen barkijh maehtieh aaj dat-nem olkese dåeriedidh jallh sosijaale darjoemidie. Dah maehtieh datnem viehkiehtidh ovmessie sujhtemi bïjre, vuesiehtimmien viehkie onnegåetesne jïh viehkie byöpmedidh. Hïejmedïenesje iehkeds- jïh jïjjebarkijh åtna guktie datne maahta såjhtoem jïh viehkiem abpe dygnem åadtjodh.</p>
<p>Jearsoes damtedh jearsoesvoetelaarmine Jearsoevoetelaarmine datne maahta barkijh abpe dygnem jaksedh, dïhte maam akth mij maahta jearsoes damtedh dovne dutnjan jïh dov fualhkan.</p>
<p>Jearsoesvoetelaarme dov årromesijjesne gååvnese jïh lea telefovnese gorreld-ihkie. Jis dov lea jearsoesvoetelaarme dle vihkeles datne larmejarngese bïel-jelh jis telefonoperatöörem molse jallh gamtebaantetelefonijese molse.</p>
<p>Voeres årromesæj an juhtedh (sjïere årromesijjie) Jis dov lea stuerebe daerpiesvoete hokseste jïh såjhtoste maahtah syökedh voeresårromesæjjan juhtedh, mij gohtje sjïere årromesijjie, jïh so-sijaaledïenesjelaakesne tjåådtje.</p>
<p>Voeresårromesijjesne maahta aaj viehkiem aarkebiejjine hïejmedïenesjistie åadtjodh jïh daamhtah skïemtjesåjhtere desnie gååvnese jïh jeatjah hoksebarkijh abpe dygnem. Gellie voereseårromesijjine skïemtjesåjhtere gie 8</p>
<p>DOV REAKTA HOKSESE JÏH SÅJHTOSE sujhtemedïedtem åtna jïh aaj sjïere dåakteregaskesem dejtie årroejidie, mohte datne reaktam åtnah dov jïjtse dåakterem vielie utnedh jis dam sïjhth.</p>
<p>Dov voeresårromesijjie lea dov hïejme jïh dah barkijh edtjieh dov privaate jielemem krööhkedh. Daesnie datne nænnoste gosse naakene edtja guessine båetedh.</p>
<p>Voeresårromesijjie jallh sjïere årromesijjie maahta aaj gohtjesovvedh dåehkieårromesijjie, skïemtjeårromesijjie jallh hokse- jïh sujhtemeårro-mesijjie. Gellie tjïelth gaajhkide dejtie årromesijjide tjåenghkies nommine gohtjoeh mij voeresårromesijjie. Saaht guktie dejtie årromesijjide gohtje dïhte edtja årrodh dov daerpiesvoetese jearsoesvoeteste, ektievoeteste jïh jïjtjeraarehkistie sjïehtesjamme.</p>
<p>Tjirkeme paarride edtjieh åadtjodh ektesne jieledh Voeres paarre mah guhkiem ektesne jieleme edtjieh nuepiem utnedh seamma årromesijjesne jieledh jalhts akte bielie jienebh hoksem jïh såjhtoem daarp-esje. Dïhte sæjhta jiehtedh tjirkedh dah gïeh sijhtieh ektesne jieledh edtjieh maehtedh buerie jieledetsiehkiem jïh jearsoesvoetem utnedh. Dïhte gie sij-jiem åådtje voeres årromesijjesne reaktam åtna sov paarrebieline årrodh.</p>
<p>Daate gohtje paarreårrometjirkeme. Dah paarrh tjuerieh joe ektesne jieleme guhkies tïjjem, jallh jis akte bielie joe voeresårromesijjesne årroeminie, dah paarrh tjuerieh aerebe ektesne årrome guhkies tïjjem.</p>
<p>Ajve dïhte gie voeresårromesijjiem daarpesje edtja syökije årromesæjjan tjåadtjodh, jalhts sæjhta sov paarrebielie edtja satnine juhtedh.</p>
<p>Aaj jis gåabpatjahkh paarrebielieh leah voeres årromesijjiem laeviehtamme dah reaktam utnieh ektesne jieledh. Dïhte jis dah dam sijhtieh.</p>
<p><em type="bold">Ovmessie årromesij ieh </em>Sjïere årromesijjie voeresidie (voeresårromesijjie) = Viehkie sosijaa-ledïenesjelaaken mietie </p>
<p>Jearsoesårromesijjie = årromesijjie sïejhme årromesijjine mejtie vaenie nuepieh viehkiem åadtjodh barkijistie</p>
<p>Seniorårromesijjesne, 55+ årromesijjesne = årromesijjie sïejhme sijjine mij lea voeres almetjidie</p>
<p><em type="bold">Dov lea reaktam viehkiem syökedh </em>Tjïelten viehkiegïetedallije maahta bïevnedidh magkerh viehkieh gååv-nesieh desnie gusnie datne leah årroeminie. Datne maahta iktesth dam viehkiem syökedh mejtie tuhtjh daerpies lea. 4 kap. 1 § sosijaa-ledïenesjelaakesne (SoL) jeahta reaktam åtna viehkiem syökedh saaht maam dej tjïeltenjoelkedassine tjåådtje. </p>
<p>Dåarjege dåehkide mej leah sjïere daerpiesvoeth Tjïelten viehkie voeresidie maahta dåehkide årrodh mej leah sjïere daer-piesvoeth. Dåehkieårromesijjiej ulmie leah dah årrojh edtjieh maehtedh jear-soesvoetem damtedh jïh dan gaavhtan ektievoete jïh ektiedimmie jarngesne tjåådtje.</p>
<p>Biejjiedarjomh almetjidie mah demenseskïemtjelassem utnieh daamhtah dagkeres darjomh mah edtjieh dej almetji jieledetsiehkieh nænnoestidh.</p>
<p>Maahta vuesiehtimmien musihke jïh laavlome, såafoebarkoem jallh soptses-timmieh årrodh. Vihkeles aaj åadtjodh almetjigujmie ektine årrodh mah leah seamma tsiehkien sisnie. Jeatjah biejjiedarjomh maehtieh fysihkeles darjomh årrodh mij mesnie saavreme jallh rehabiliteeringe jïh eeremes dejtie almetji-die gïeh vuesiehtimmien strokeskïemtjes jallh juelkiem tsööpkeme.</p>
<p>Voereshokse barkijigujmie gïeh unnebelåhkoegïelem soptsestieh Sveerjen nasjonelle unnebelåhkoeh leah judarh, romerh, saemieh, sveer-jensåevmieh jïh tornedaelingh. Dah nasjonelle unnebelåhkoegïelh lea jid-dishe, romani chibe, saemien gïele, såevmien gïele jïh meänkieli. Nasjonelle unnebelåhkoej leah sjïere reaktah gïeli bïjre. Dah reaktah leah laakesne nas-jonelle unnebelåhkoej jïh unnebelåhkoegïeli bïjre (2009:724) tjaalasovveme.</p>
<p>Laaken ulmie leah dejtie unnebelåhkoegïelide vaarjelidh jïh dah unne-belåhkoeh edtjieh maehtedh sijjen kultuvrem gorredidh jïh evtiedidh. Tjïelth jïh åajvaladtjh dïedtem utnieh laaken jïh reaktaj bïjre bïevnedidh.</p>
<p>Såemies dajvine, reeremedajvh, saemien, såevmien jïh meänkieli sjïere vaarjelimmiem utnieh. Jis datne saemien, såevmien jallh meänkieli soptsesth jïh leah reeremedajvesne årroeminie dov lea reakta åajvaladtjh gaskesadtedh dov gïelesne dovne tjaaleldh jïh njaalmeldh. Aaj reeremedajvi ålkoelisnie edtjh maehtedh dov gïelem nuhtjedh jis åajvaladtje barkijh utnieh gïeh maehtieh dam gïelem soptsestidh.</p>
<p>Laake jeahta datne reaktam åtna abpe jallh biehkie dov voereshokseste barkijijstie åadtjodh gïeh maehtieh saemien, såevmien jallh meänkieli soptsestidh. Aaj datne gie tjïeltesne årroeminie mij reeremedajven ålkoelisnie reaktam åtnah voereshoksem dov gïelesne åadtjodh jis barkijh gååvnesh mah maehtieh dam soptsestidh. Datne maahta vuejnedh mah tjïeltide reeremedajvi sisnjelen webbesæjrosne minoritet.se maam saemiedigkie eevtjie.</p>
<p>Gaskesadth dov tjïeltem jis sïjhth vielie daejredh guktie voereshoksem dov gïelesne åadtjodh.</p>
<p>Ij leah dov gïele sveerjen gïele jallh naaken dejstie unnebelåhkoegïelijste?</p>
<p>Såemies tjïeltine maahta voereshoksem gååvnesidh gusnie barkijh gïeh maehtieh dov gïelem soptsestidh. Gihtjh aktem viehkiegïetedallijem dan bïjre! 10</p>
<p>DOV REAKTA HOKSESE JÏH SÅJHTOSE</p>
<p>Jeatjah gïelide toelhkedh Gosse sosijaaledïenesje edtja datnem individuelle bïevnedh dle barkijh edtjieh dov kulturelle jïh gïeleldh maadtoem krööhkedh. Destie båata barkijh edtjieh toelhkem nuhtjedh, jis daerpies, gosse edtjieh datnem bievnedh.</p>
<p>Saaht jalhts ij naaken datnem gihtjh dan bïjre, datne maahta toelhkem krïebpesjidh jis dam daarpesjh. Dellie edtjh tjïeltem bïeljelidh mij dïedtem åtna toelhkide. Saaht jis dov lea lïhkesadtje gie maahta toelhkestidh, buerebe jis datne officielle toelhkem nuhtjh maam tjïelte öörnie.</p>
<p>Maahta kulturelle joekehtimmieh jïh ovmessie vyörtegevoeth gååvnesidh almetji gaskemsh gïeh joekehts laantijste jïh dan gaavhtan maahta buerie år-rodh toelhkem utnedh mij bæjngoelistie vuajna.</p>
<p>Vyörtegsvoete dov reakta lea Jaepien 2011 tsïengelen asken 1 biejjien raajeste sosijaaledïenesje vierhtiedimmievåaromem åtna mij voeresalmetji hoksen bïjre. Vierhtiedim-mievåarome sæjhta jiehtedh dah etihkeles vierhtieh jïh normh mah edtjieh våarome årrodh barkose voereshoksesne. Datne edtjh vyörtegs viehkiem jïh dåarjegem åadtjodh jïh damtedh datne dejnie jearsoes. Gosse lea nuepie datne edtjh maehtedh jïjtse veeljedh gåessie jïh guktie datne dåarjegem, vieh-kiem jïh hoksem åadtjoeh.</p>
<p>Jienebh jeenjebe tjïelth leah aalkeme voenges vyörtegsvoetetjirkemidie nuhtjedh. Dah tjirkemh maehtieh joekehts vååjnedh ovmessie tjïeltine mohte seamma ulmie utnieh: Vyörtegsvoetetjirkeme edtjieh dutnjan tjïelkestidh guktie voereshokse datnem krööhkie jïh vaarjelidh dov privaatejielemem jïh kråahpeintegriteetem, reaktam jïjtje eajhnadovvedh, dov ektievoetem jïh jienebh.</p>
<p>Dov tjïelten vyörtegsvoetetjirkeme maahtah ussjedidh luhpiedimmie dut-njan lea. Vyörtegsvoetetjirkeme edtja jienebe luhpiedidh enn maam laake jeahta jallh jienebe enn maam lea datnem aerebe laeviehtamme. Jis voere-shokse ij dåeredh dam maam luhpiedamme dle maahta dam laejhtedh. Bïel-jelh dov tjïeltem jis sïjhth vielie daejredh dan voenges vyörtegsvoetetjirke-men bïjre. Gïehtjh ij leah tjïelti tjibrenassh jïjtsh vyörtegsvoetetjirkemh utnedh, bene jeenjemesh leah dagkarinie öörneminie.</p>
<p>Tjïelte dïedtem åtna lïhkesadtjide dåarjedidh. Tjïelte tjuara lïhkesadtjide dåarjedidh. Hïejmedïenesje daamhtah buerie vieh-kie dutnjan gie lïhkesadtjem hïejmesne håksa. Jis lïhkesadtjem hoksh dle maahta dåarjegem syökedh. Datne reaktam åtnah nænnoestimmiem åadtjodh mij soptseste jis datne dåarjegem laeviehtamme jallh ij. Dov lea aaj reaktam dagkeres nænnoestimmiem laejhtedh.</p>
<p>Daamhtah målsomeviehkiem hïejmesne gååvnese jïh biejjiedarjomh almet-jidie gïeh leah demenseskïemtjes. Jeatjah dåarjege maahta dejtie almetjidie årrodh gïeh naakenem hïejmesne huksieh vuesiehtimmien soptses-timmiedåehkieh, ööhpehtimmieh jïh dåarjegegaskese gïetedallijinie.</p>
<p>Lïhkesadtjh – jïh skïemtjijesiebrieh daamhtah ööhpehtimmieh faaledieh dej skïemtjelassi bïjre mejtie dov lïhkesadtje åtna. Ööhpehtimmie aaj nuepie jeatja almetjigujmie gaavnedidh gïeh aaj lïhkesadtjide huksieh.</p>
<p>Viehkiedalhketjh jïh årromesijjiesjïehtesjimmie Jis datne funksjovneheaptoem åtna maahtah viehkiedalhketjh daarpesjidh dov fïerhten beajjetje jieledetsiehkesne jïh juktie jearsoesvoetem damtedh.</p>
<p>Viehkiedalhketjh jïh jeatjah dåarjegh maehtieh aaj biehkieh årrodh dov starnedimmesne jïh rehabiliteeringijste. Barkoeterapeuten tjïrrh maahtah vuesiehtimmien jårremetjahkesem, rollatovrem jïh guapaviehkiedïrregem åadtjodh. Såemies viehkiedalhketjh åesehts mohte såemies tjoerh maeksedh.</p>
<p>Gååvnesh aaj dagkeres mejtie maahtah löönedh jallh leejjedh. Daamhtah dåaktere, barkoeterapeuth, dajvesåjhtere, skïemtjevïtnesjimmiesåjhtere jïh logopedh gïeh bïeljelieh datne viehkiedalhketjem daarpesjh.</p>
<p>Årromesijjiesjïehtesjimmie maahta dov jielemem gåetesne aelhkebe darjodh guktie damth datne leah jearsoeslaakan desnie årroeminie jïh jielieminie. Sïejhme lea sealmah destie vaeltedh ihke aelhkebe gåetesne juhtedh rollatovrine jallh jårremetjahkesinie. Årromesijjiesjïehtesjimmie maahta aaj stuerebe darjomh årrodh vuesiehtimmien lutnjijem tseegkedh jallh ohtjegåetiem jïh laavkometjïehtjelem sjïehtesjidh. Bïeljelh dov tjïeltem jis sïjhth vielie daejredh.</p>
<p>Personlige assisteente Datne maahtah personlige assisteentem åadtjodh jis datne laaken sjisjnjelen mij dåarjegen jïh sujhtemen såemies funksjovneheaptoes almetjidie (LSS).</p>
<p>Daamhtah dåarjegem personlige assisteentese Försäkringekassan tjirrh åadtjoeh sosijaaletjirkemebalkan mietie. Jis datne personlige assisteentem åt-neme eannan datne 65 jaepieh illeme maahta åadtjodh dejnie jåerhkedh abpe jielemen , mohte ih maehtieh vielie assisteentetæjmoe åadtjodh männgan datne 65 jaepieh illeme. Ij maehtieh personlig assistenem syökedh dan män-ngan 65 jaepieh illeme.</p>
<p>Fealadimmiedïenesje sijjeste busse Fealadimmiedïenesje dïsse gie ij maehtieh bussine jallh jeatja byjresketrafih-kine fealadidh dan funksjovneheaptoen gaavhtan. Dïhte gie jårremetjah-kesem nuhtjie maahta sjïehtesjamme bïjline fealadidh. Saehtemesïelth fealadimmiedïenesjem faalehte tjïelten nuelesne. Tjuara dejtie fealadimmide maeksedh jïh daamhtah lea nænnoestamme man gellie aejkie reaktam åtna fealadimmiedïenesjem nuhtjedh. Rïjhkefealadimmiedïenesje nuepie jis edtja guhkebe fealadidh Sveerjesne. Vielie bïevnesh maahtah dov tjïelteste, regi-jovneste jallh laantedigkeste åadtjodh. 12</p>
<p>DOV REAKTA HOKSESE JÏH SÅJHTOSE</p>
<p>Buerie ålma jïh reerije Jis datne skïemtjes jallh jeatjah vuekine ih vielie maehtieh dov privaateekonomijem gïetedidh jallh dov reaktide hoksese jïh sujhtemasse vaaksjodh dle maahtah buerie ålmam åadtjodh mij datnem viehkehte. Buerie ålma (maahta aaj nyjsene årrodh) dïedtem åtna gïehtjedidh ahte dov ryöknemh maaksasovvedh jïh maahta viehkiehtidh dåarjegegoerehtalleminie jïh jeatja tsiehkine.</p>
<p>Jalhts buerie ålmam dutnjan laeviehtamme dov lea annje seamma reaktah jïjtse eajhnadovvedh goh aerebe.</p>
<p>Jis datne skïemtjes jallh jeatja vuekine ih maehtieh datnem jallh dov eekem voebnesjidh dle reerije maahta datnem viehkiehtidh. Reerije vielie reaktah åtnah enn dïhte buerie ålma. Reerije jïjtse dov eeken bïjre nænnoste jïh dov uvte tjåådtje gaajhki bïjre mij lea haestemen sjisjnjelen.</p>
<p>Buerie ålmah jïh reerijh edtjieh iktesth barkedh guktie bööremes dej åvteste giejtie berkieh. Jis dov lea buerie ålma jallh reerije dïhte edtja iktesth dov mïelen mietie gihtjedh vihkeles gyhtjelassine. Jis ij nuepie dam darjodh dle dïhte buerie ålma jallh reerije maahta dov geellem/gåmmam jallh ek-tiejielijem gihtjedh.</p>
<p>Jis dov leah gyhtjelassh buerie ålman jallh reerijen bïjre edtjh dam åajvah reerijem dov tjïeltesne gihtjedh. Tingsreakta dïhte mij nænnoste jis almetje edtja buerie ålmam jallh reerijem åadtjodh. Åajvah reerije vååksje ahte dah buerie ålmah jïh reerijh staerieslaakan berkieh dej dïedtigujmie.</p>
<p>Sujhtemedïenesjh mïsse ij leah daerpies daerpiesvoetegoerehtimmiem darjodh Laaken tjirrh mij tjïelten såemies reaktaj bïjre tjïelte luhpiem åtna såemies sujhtemedïenesjh faalehtidh almetjidie gïeh 67 jaepien båeries jallh båarasåbpoe (jallh jeatja aaltere maam tjïelte nænnoestamme) jalhts ij sjïere daerpiesvoetegoerehtimmiem lea dorjesovveme. Persovneles sujhteme ij maehtieh daan laaken nuelelen vadtasovvedh.</p>
<p>Tjïelte dïhte mij nænnoste magkerh sujhtemedïenesjh faalehtidh jïh man jïjnjh. Tjïelte aaj nænnoste man jïjnjem edtja dej åvteste maeksedh.</p>
<p>Sujhtemedïenesji bïjre ij leah tjïelten dïedtem dejtie vïhtesjidh juktie eah leah dah viehkiedïenesjh. Ij maehtieh nænnoestimmide sujhtemedïenesji bïjre lae-jhtedh.</p>
<p>Sujhtemedïenesje maahta mij gaskemsh dejnie-daejnieviehkiem årrodh.</p>
<p>Dïhte dïenesje mij voeresidie viehkehte ovmessie aatigujmie, vuesiehtim-mien gaavhtan laampatjoevkide jallh klaaseliejnide molsedh. Dïenesje maahta åesehts årrodh jallh tjuara ånnetje maeksedh dan åvteste.</p>
<p>Hïejmenlïhke dïenesjh skaehtiereduksjovnine Datne maahtah jïjtse veeljedh hïejmenlïhke dïenesjidie skaehtiereduksjovnine nuhtjedh. Datne gie leah voerese jallh geerve almetje gie leah voeres almetjen lïhkesadtje maahtah hïejmenlïhke dïenesjidie åestedh, raaktan privaate sïelteste. Sïelte skaehtiereduksjovnem dan dïenesjen gaavhtan krïebpesje. Maahta vuesiehtimmien årrodh sjeakome, klaaside soh-kesjidh, bïsseme jïh lopmebaeleme. Maahta aaj viehkiem hygienine årrodh jïh viehkiem gåårvedidh jïh noeledidh.</p>
<p>Hïejmenlïhke dïenesjh eah leah sosijaaledïenesjen dajven sjisjnjelen.</p>
<p>Skaehtievierhkie maahta jïjnjem daan bïjre bïevnedidh. 14</p>
<p>DOV REAKTA HOKSESE JÏH SÅJHTOSE</p>
<p>Gïem gaskesadtedh?</p>
<p>Tjïelte dov syökemem gïetede gosse hïejmedïenesjen, voeresårromesijjien jïh jeatjah voereshoksen bïjre. Bïeljelh datne sïjth viehkiegïetedallijinie soptses-tidh! Dov dåaktere jallh dajvesåjhtere maehtieh aaj datnem viehkiehtidh tjïel-tem gaskesadtedh.</p>
<p>Jis edtjh jeatja tjïeltesne eejehtalledh dellie dov gåetietjïelte edtja dïedtem utnedh dov såjhtoe- jïh viehkiedïenesjidie. Eejehtallemetjïelte, mij goh-tjesåvva höölteldh-tjïelte dïedtem åtna dov gåetietjïeltem viehkiehtidh dov daerpiesvoetide goerehtalledh jïh dejtie daerpies viehkiedïenesjidie tjïrre-htidh</p>
<p>Jis sïjhth jeatja tjïeltese juhtedh edtjh dam tjïeltem bïeljelidh. Dïhte tjïelte edtja dov syökemem gïetedidh seammalaakan goh dan jeatjah årroji syökemh. Jis datne jalle aalteren gaavhtan, jallh jis datne funksjovneheaptoes jallh skïemtjelassh åtnah jïh hokse- jallh såjhtoeviehkiem daarpesjh maahtah syökemem darjodh dennie tjïeltesne gåabph edtjh juhtedh. Dov syökemem viehkiem åadtjodh edtja dellie seammalaakan gïetedidh goh tjïelten årroji syökemh.</p>
<p>Viehkiegïetedallije dov daerpiesvoetide goerehte Viehkiegïetedallijh stillemem tjïelteste utnieh jïh nænnoestieh jis maahtah viehkiem åadtjodh jïh man jïjnjh viehkieh maahtah åadtjodh. Vieh-kiegïetedallijh gaajhkine tjïeltine gååvnesieh, muvhtene viehkiegoerehtæj-jah, hïejmedïenesjeassisteente jallh maam akth jeajah gohtjesuvvieh.</p>
<p>Dov syökemem viehkien bïjre ij tjoerh tjaaleldh årrodh. Maahtah aaj vieh-kiegïetedallijasse soptsestidh magkeres viehkiem datne daarpesjh. Bïeljelh tjåanghkoem sïjhth. Dov geelle, gåmma jallh jeatja lïhkesadtjh maehtieh dåeriedih jis datne dam sïjhth. Maahta hijven årrodh naaken meatan vaeltedh gosse edtja jïjnjh orre bïevnesh åadtjodh. Jis dutnjan aehpies svïenske gïelem guarkedh maahtah toelhkem åadtjodh.</p>
<p>Tjåanghkosne dïhte viehkiegïetedallije edtja goerehtidh mannasinie datne viehkiem daarpesjh, maam maahtah jïjtse darjodh jïh mejgujmie datne vieh-kie daarpesjh. Viehkiegïetedallije edtja datnem bïevnedh magkerh viehkieh tjïelte faalehte.</p>
<p>Muvhtene ij ajve akte vuekie guktie maahtah viehkiem åadtjodh. Vuesi-ehtimmien hïejmedïenesje jïh biejjiedarjomh maehtieh alternatijve årrodh sijjeste voereseårromesijjesne. Viehkiegïetedallije edtja dan guhkies gåerede dov vaajtelimmiej mietie barkedh.</p>
<p>Jïjtse veeljedh hïejmedïenesjen bïjre Såemies tjïeltine datne maahtah jïjtse dov voereshoksen bïjre nænnoestidh.</p>
<p>Dïhte sæjhta jiehtedh datne åadtjoeh jïjtse veeljedh gie edtja dejtie vieh-kieråajvarimmide darjodh mejtie datne leah laeviehtamme. Viehkiegïetedal-lije datnem beavna mij alternatijvide gååvnesieh. Jis ih sïjhth jallh maehtieh jïjtse veeljedh dellie viehkiegïetedallije edtja viehkiem faaledh dan alter-natijven tjirrh maam tjïelte pråvhka nuhtjedh almetjidie gïeh eah jïjtsh veeljh.</p>
<p>Voeresbïhkedimmie Voeresbïhkedimmesne datne maahta voeresårromesijjieh jïh hïejmedïenesjh abpe Sveerjeste mohtedidh. Dovne tjïelten nuelesne, privaate jallh frijjebar-koedåehkijste. Vuartesjh Voeresbïhkedimmie sæjrosne www.socialstyrel-sen.se/aldreguiden</p>
<p>Gïehtjedimmiem edtja reaktaj mietie dorjesovvedh Dov lea reaktam krïebpesjidh datnem jïh dov ieriem buerielaakan gïetede.</p>
<p>Viehkiegïetedallije edtja eensilaakan jïh rïekteslaakan barkedh jïh datnem krööhkedh. Dov lea reaktam dov våajnoen vedtedh dïsse maam vieh-kiegïetedallije våålese tjaaleme gïehtjedimmien doekoe eannan nænnoes-timmien vaaltasåvva. Nænnoestimmie edtja iktesth vïhtesjidh. Nænnoes-timmie maahta tïjjemieriem utnedh jallh dehtie biejjeste juhtedh mij lea nænnoestamme.</p>
<p>Nyöjhkemenænnoestimmie edtja tjaeledh årrodh jïh tjïelke tjaalasovveme.</p>
<p>Viehkiegïetedallije edtja datnem bïevnedh guktie maahta nænnoestimmien dopmestovlese laejhtedh. Lohkh vielie b. 40.</p>
<p>Datne maahtah viehkiem gellie aejkie syökedh Jis ih vïenhth tjïelte datnem nuekies jïjnjh viehkieh laeviehtamme maahta vielie jallh jeatjah viehkiem syökedh. Ij naan mierie gååvnesh man gellie ae-jkieh datne maahtah viehkiem syökedh. Maadthnjoelkedasse nænnoestimmie</p>
<p><em type="bold">Tjïelte viehkien bïjre nænnoste </em>Dov tjïelten viehkiegïetedallijem gaskesadth gåessie hïejmedïenesjem jallh jeatja viehkiem tjïelteste daarpesjh. </p>
<p>Dov lea reaktam tjaaleldh nænnoestimmiem åadtjodh dov syökemistie.</p>
<p>Nyöjhkemenænnoestimmieh edtjieh iktesth tjaaleldh årrodh.</p>
<p>Jis ih leah madtjeles dejnie nænnoestimmine maahtah dopmestovlese laejhtedh. 16</p>
<p>DOV REAKTA HOKSESE JÏH SÅJHTOSE jåhta dehtie biejjeste mij lea nænnoestamme jallh dan daatumasse mij lea nænnoestamme. Sjïere aejkine tjïelte maahta dov nænnoestimmiem vihth pryövedh jis dov daerpiesvoete viehkeste eevre jeatjadehteme.</p>
<p>Jïjtjevyljehkedarjomh lea dovne lissine jallh alternatijvine Tjïelten sosijaaledïenesjen bielesne aaj Jïjtjevyljehke darjomh gellie tjïeltine.</p>
<p>Gærhkoe, Rööpses kroesse, lïhkesalmetje- jïh voeressiebrieh maehtieh ööhpehtimmieh, viertiehtæjjah, voelpevoetebiehkiem, mïnnemh jïh jeatja so-sijaale darjomh faalehtidh. Jïjtevyljehkeåårganisasjovnh muvhtene so-sijaaledïenesjen ektine berkieh jïh maehtieh lissine sosijaaledïenesjasse år-rodh. Dah maehtieh aaj alternatijvh årrodh dïsse gie ih sïjhth jallh reaktam utnieh viehkiem tjïelteste åadtjodh.</p>
<p>Skïemtjijevaarjelimmie jïh nuepie jiehtedh maam mielieh</p>
<p>Voesteshealsoehoksesne dov lea reaktam veeljedh mij hoksefaalenasside sïjhth. Healsoe- jïh skïemtjehokse dïedtem utnieh bïevnesem vedtedh mij leah dutnjan sjïehtesjamme. Datne edtjh mij gaskemsh bïevnesh åadtjodh dov healsoetsiehkien bïjre, mah vuekieh gååvnesieh dov gïehtjedæmman jïh hoksese jïh båehtjierdimmieh gååvnesieh. Hoksem jïh båehtjierdimmiem edtjieh dan guhkies gåerede <span type="quote">”dorjesovvedh skïemtjijen raerien ektesne”</span>.</p>
<p>Datne maahta veeljedh båehtjierdimmieh nyöjhkedh jallh orrijidh.</p>
<p>Jeatja gïelide toelhkedh Gosse sosijaaledïenesje edtja datnem individuelle bïevnedh dle barkijh edtjieh dov kulturelle jïh gïeleldh maadtoem krööhkedh. Destie båata barkijh edtjieh toelhkem nuhtjedh, jis daerpies, gosse edtjieh datnem bievnedh.</p>
<p>Saaht jalhts ij naaken datnem gihtjh dan bïjre, datne maahta toelhkem krïebpesjidh jis dam daarpesjh. Dellie edtjh tjïeltem bïeljelidh mij dïedtem åtna toelhkide. Saaht jis dov lea lïhkesadtje gie maahta toelhkestidh, buerebe jis datne offisijelle toelhkem nuhtjh maam tjïelte öörnie.</p>
<p>Maahta kulturelle joekehtimmieh jïh ovmessie vyörtegevoeth gååvnesidh almetji gaskemsh gïeh joekehts laantijste jïh dan gaavhtan maahta buerie år-rodh toelhkem utnedh mij bæjngoelistie vuajna.</p>
<p>Væhtagïeletoelhke jïh aarkebiejjien toelhkeme Laantedigkie dïedtem utnieh toelhkedïenesjem aarkebiejjietoelhkemasse faalehtidh almetjidie gïeh laantedigkesne årroeminie jallh desnie daamhtah hööllestieh jïh leah maanabealeste bieljehts (maanabaeliebieljehts), dovne tjelmehts jïh bieljehts, geervebieljehts jallh skaaroem utnieh mestie nåake-laakan guvlieh. Aarkebiejjien toelhkemedïenesje mij mesnie gosse edtja skïemtjehoksese mïnnedh 18</p>
<p>DOV REAKTA HOKSESE JÏH SÅJHTOSE</p>
<p>Dov hoksem jïh båehtjierdimmiem journaalesne vïhtesjamme Skïemtjijejournaalen ulmie lea hokse edtja buerie jïh tjirke årrodh. Jour-naalesne edtja maehtedh mij mesnie gaavnedh magkerh bïevnesh datne åådt-jeme jïh magkerh nænnoestimmieh gååvnesieh dov hoksen bïjre. Jis maam akth journaalesne mejtie ih guarkah edtjh gïem akth birredh dam dutnjan buerkiestidh. Jis tuhtjh mij akth fiejlieh journaalesne jallh ij eevre reaktoe maahtah dam soptsestidh. Dam edtja journaalen sïjse tjaalasovvedh. Datne maahta dejnie dåaktarinie jallh skïemtjesåjhterinie soptsestidh gïeh dïedtem åtneme dan bïjre maam lea tjaalasovveme.</p>
<p><em type="bold">SECOND OPINION (mubpie gïehtjedimmie) </em>Såemies aejkine dov lea reaktam Second Opinionem åadtjodh, mij sæjhta jiehtedh mubpie gïehtjedimmieh maam specialijste dorjesåvva jïh leah dan gïehtjedimmien bielelen maam dov dåaktere dorjeme. </p>
<p>Maahta årrodh jis datne tjoerh geerve medisijneles veeljemh darjodh jis dov lea sjïere skïemtjelasse jallh skïemtjelasse mij lea jielemeaajhteme jis dïhte medisijneles båehtjierdimmie maahta sjïere vaahrah dutnjan årrodh jis dov veeljeme joekoen vihkeles dov båetijen jieliemasse jis ij leah tjïelke magkeres båehtjierdimmie bööremes dutnjan</p>
<p>Gïehtjh: Reakta Second opinion ij leah baeniehoksese.</p>
<p><em type="bold">TJÅANGHKAN JOURNAALEVUEKIE </em>Tjåanghkan journaalevuekie lea healsoe- jïh skïemtjehokse edtja tjïel-kebe guvviem dov hoksedaerpiesvoeteste åadtjodh juktie maehtedh dam bööremes hoksem dutnjan vedtedh. Juktie vaarjelidh datne buerie hoksem åadtjoeh gellie mah leah meatan dov hoksem stuvrehtieh maehtieh dov journaalem lohkedh. Dov hokse maahta gellie ovmessie biehkine hokseste dijpedh jïh tjåanghkan journaalevuekine bïevnesh dov journaalen sisnie maehtieh ovmessie goevtesi gaskemsh juaka-sovvedh. Dellie ih daarpesjh dov hoksetsiehkiem viht soptsestidh fïerhten aejkien orre hoksevedtijem gaavnedh. Bïevnesh dov healsoen jallh jeatja privaate tsiehkiej bïjre eah åadtjoeh jeatjah hoksevedtiejidie vedtiesuvvieh jis ih datne dam jååhkesjamme. Jis datne dam jååhkesjh dellie ajve dïhte barkije gie lea meatan datnem hoksedh gïeh åadtjoeh dejtie bïevnesidie dov journaaleste daejredh. </p>
<p>Lïhke hoksegaskese Datne edtja maehtedh jearsoes damtedh dov healsoe- jïh skïemtjehokse lea ektiedamme jïh tjåanghkan. Daan gaavhtan dov lea reaktam dagkeres <span type="quote">”lïhke hoksegaskesem”</span> åadtjodh gie maahta datnem ovmessie vuekine viehkiehtidh.</p>
<p>Dïhte lïhke hoksegaskese maahta mij mesnie hoksen biehkide ektiedidh jïh gaskesealmetje årrodh jeatja biehkide healsoe- jïh skïemtjehokseste. Lïhke hoksegaskese maahta aaj datnem viehkiehtidh gosse jeatjah åajvaladtjh gaskesadtedh vuesiehtimmien sosijaaledïenesjem jallh Försäkringskassam.</p>
<p>Dïhte lïhke hoksegaskese maahta almetje healsoe- jïh skïemtjehoksebarkijstie årrodh, vuesiehtimmien skïemtjesåjhtere jallh psykolååke, jallh almetje ad-ministrasjovneles råalline. Lïhke hoksegaskesem åadtjoeh gosse dah mah dïedtem doh hoksese tuhtjieh daerpies lea jallh gosse datne birrh dam åadtjodh.</p>
<p>Lïhke hoksegaskesen aaj jarnges råallem åtna gosse skïemtjijen skïemtje-lasse jallh tsiehkie jielemeaajhtoe lea. Lïhke hoksegaskese dellie dejtie gaskesh ektede mah båehtjierdimmien bïjre mij dorje guktie dïhte skïemtjije lea jielije.</p>
<p>Healsoe- jïh skïemtjehokse hïejmesne Datne maahta viehkiem åadtjodh såemies skïemtjehoksigujmie hïejmesne naaken aejkieh jallh guhkies tïjjesne, gohtje hïejmeskïemtjehokse. Laantedi-gkie jallh tjïelte dïedtem dan åvteste utnieh. Barkijh hoksejarngesne jallh dov viehkiegïetedallije maahta datnem bievnedh guktie lea dov tjïeltesne. Dov dåaktere jallh skïemtjesåjhtere maehtieh vielie bïevnedidh mah nuepide gååvnesieh hïejmeskiemtjehoksem dov daerpiesvoeteste öörnedh. Gellie tjïelth daelie dïedtem utnieh hïejmeskïemtjehoksese ordineere årromesijjesne.</p>
<p>Tjïelte iktesth dïedtem åtna hïejmeskïemtjehoksese sjïere årromesijjesne.</p>
<p>Baeniehealsoegïehtjeminie jïh daerpies baeniehokse Jis dov lea stoerre daerpiesvoetem hokse- jïh såjhtoedarjoemistie dov lea reaktam baeniehealsoem gïehtjedidh. Laantedigkie åesehts gïehtjedimmiem faalehte maam baeniedåaktere jallh tandhygieniste dorje. Sjïere bae-niehoksedåarjegen sisnie mij voeres almetjidie mej stoerre daerpiesvoete hokse jïh såjhtoedarjoemistie aaj faalenasse daerpies baeniehoksese.</p>
<p>Seamma åasah goh healsoe- jïh skïemtjehoksesne. Jollemaaksoevaarjelim-mie gååvnese. Dov leah reaktam daerpies baeniehoksese jalhts ih leah bae-niehealsoegïehtjedimmiem dorjeme.</p>
<p>Reakta medisijnem vuarjasjidh Vihkeles dov medisijnh buerielaakan ektine juhtieh jïh ahte datne buerie domtoe dejstie. Medisijnevuarjasjimmine maahta buerebe dov healsoetsieh-kiem gïehtjedidh jïh magkerh effekth åadtjoeh dejstie medisijnijste mejtie vaaltah. Maahta aaj vaahride goerehtidh dej medisijnigujmie jïh maam 20</p>
<p>DOV REAKTA HOKSESE JÏH SÅJHTOSE maahta destie sjïdtedh. Medisijnevuarjasjimmie edtja unnemes akten aejkien fïerhten jaepien darjodh jis datne 75 jaepien båeries jallh båarasåbpoe (saaht jis ordineere årromesijjesne jallh voeresårromesijjesne), jis datne vïjhte jallh jeenjebe medisijnh åtnah jallh jis datne sovmh jallh daajrah datne dåeriesmoerh åadtjoeh dejstie medisijnijste mejtie vaaltah.</p>
<p type="listitem">Jis datne skaaran båateme hoksesne  Jis datne skaaran båateme hoksesne dïhte hoksevedtije edtja datnem dallah bïevnedh</p>
<p type="listitem">mij akth deahpadamme mestie hokseskaaroe sjïdteme</p>
<p type="listitem">maam hoksevedtije edtja darjodh juktie seammaligke deahpadimmieh ij edtjieh vihth heannadidh</p>
<p type="listitem">datne maahta dam laejhtedh Vaaksjoemasse Hoksese jïh Såjhtose (IVO)</p>
<p type="listitem">datne maahta maaksoem krïebpesjidh skïemtjieföräkringeste</p>
<p type="listitem">skïemtjijemoenehtsh gååvnesieh mah edtjieh skïemtjijh dåarjedidh jïh viehkiehtidh.</p>
<p>Hoksevedtije edtja aaj bievnedh dah leah IVO´se bæjhkoehtamme deahpadimmie heannadamme mestie datne skaaran båateme jallh lih maehteme skaaran båeteme (lex Maria). Dellie datne edtjh nuepiem åadtjodh soptsestidh guktie datne dååjrehtamme dam maam deahpadamme.</p>
<p>IVO edtja vaaksjodh healsoe- jïh skïemtjehokse lea deahpadimmiem nue-kies gïehtjedamme jïh leah sjiehteles öörneme guktie daate ij edtjh vihth heannadidh.</p>
<p>Jis ih datne maehtieh jïjtse dam bïevnesem dåastodh lïhkesadtje edtja dam åadtjodh.</p>
<p><em type="bold">JIS SÏJHTH HEALSOE- JÏH SKÏEMTJEHOKSESE LAEJHTEDH </em>Skïemtjijevaarjelimmielaake faamose jåhtaji tsïengelen 1.b 2011 jïh ul-miem åtna hokse edtja vihties årrodh. Jis datne damth mij akth nåake-laakan hoksesne maahta dam laejhtedh. Aaj lïhkesadtjh maehtieh hoksem laejhtedh. Laejhtemh maehtieh viehkiehtidh buerebe hoksem gaajhkide faalehtidh. </p>
<p>Vaaksjome Hoksese jïh såjhtose (IVO) vaaksjomeåajvah dovne he-alsoe- jïh skïemtjehoksese jïh sosijaaledïenesjasse. Jis sïjhth hoksem laejhtedh edtjh Vaaksjomem Hoksese jïh såjhtose (IVO) bïeljelidh.</p>
<p><em type="bold">GIE MAAM DORJE HOKSESNE JÏH SÅJHTOSNE? </em>Dajvedåaktere/hïejmedåktere: Gïehtjede, diagnosh vadta, båehtjerde jïh medisijnh olkese tjaala. Datnem spesialistedåakterasse seedtie jis daerpies. Dåakterh daamhtah hoksejarngese jallh hïejmedåakteredå-astovasse gorreldamme. Skïemtjesåjhtere: dïedtem åtna dan skïemtji-jelïhke såjhtoe- jïh båehtjierdimmiebarkose. </p>
<p>Skïemtjesåjhterh dovne laantedigkien voesteshoksesne jïh tjïelti he-alsoe- jïh skïemtjehoksesne gååvnesieh.</p>
<p>Viehkieskïemtjijesåjhtere: Sujhtemedarjomh jïh såemies hoksedarjomh dorje. Viehkiesåjhterh ajve luhpiem utnieh medisijnh vedtedh jis skïemtjesåjhtere mij dïedtem åtna dam laavenjassem delegeereme.</p>
<p>Viehkiegïetedallije: Daerpiesvoetem viehkeste goerehte jïh nænnoste jis jïh man jïjnje hïejmedïenesjem jallh jeatja voereshoksem lae-viehtidh. Viehkiegïetedallijh tjïelten nuelesne berkieh.</p>
<p>Goevteseåajvah/barkoeåajvah: Dïedtem utnieh darjoemasse jïh dan barkijidie vuesiehtimmien hïejmedïenesjedajve jallh voeresårro-mesijjie.</p>
<p>Barkoeterapeute: Viehkiedalhketji bïjre viehkehte jïh raereste jïh maahta saavremeprogrammh darjodh.</p>
<p>Barkoeterapeuth daamhtah meatan gosse årromesijjiem sjïehtesjidh.</p>
<p>Dietiste: Viehkiem beapmoen bïjre vadta, vuesiehtimmien almetjidie gïeh skïemtjelassen gaavhtan tjuerieh aelkedh jeatjahlaakan by-öpmedidh.</p>
<p>Logopede: Gïehtjede jïh viehkehte dåeriesmoerigujmie mah lea gïele- jïh håalomen bïjre jïh barka aaj byöpmedimmie- jïh njihpieldim-miedåeriesmoerigujmie jïh raereste guktie sjïehtesjidh.</p>
<p>Fysioterapeute: Barka rehabiliteeringinie. Raereste jïh viehkehte saavremeprogrammine. Maahta viehkiehtidh viehkiedalhketjh pryö-vedh. 22</p>
<p>DOV REAKTA HOKSESE JÏH SÅJHTOSE</p>
<p>Man jïjnjh maaksa?</p>
<p>Sïejhmelaakan datne skïemtjehokseste, medisijnijste jïh voereshokseste maaksa. Man jïjnjh tjoerh maeksedh jearohke gusnie laantesne datne årroe-minie. Man gaavhtan datne maaksah maahta aaj jeatjahlaakan årrodh. Tjïelte jïh laantedigkie åasaj bïjre nænnoestieh. Njoelkedassh laaken sisnie gååvnese mah vaarjelieh ij feerh jolle åasah sjidtieh.</p>
<p>Laantedigkieh gaahpode healsoe- jïh skïemtjehokse Laantedigkiej gaahpode healsoe- jïh skïemtjehokse lea hokse jïh sujhteme skïemtjehoksedåastoehtimmesne jïh hoksejarngese, laantedigkieneevtjeme hïejmehokse jïh aaj hokse jeatja hoksedåastoehtimmine mejtie lea eevtjeme jallh maakseme laantedigkeste. Laantedigkie iktesth dïedtem åtna dåak-teredorjemidie. Aktene jaepesne ij gie guhte tjoerh jeenjebe maeksedh enn sjïere maksovemïerese (jollemaaksoevaarjelimmie). Dov hoksejarngem gaskesadth jis sïjhth vielie bïevnesh maaksovemierien bïjre åadtjodh.</p>
<p>Dïsse gie leah daerpies baeniehoksem laeviehtamme åasah baeniedåak-teren jïh baeniehygienisten luvnie aaj biehkie jollemaaksoevaarjelimmeste.</p>
<p>Baeniehealsoegïehtjedimmieh iktesth åesehts. Gosse lea skïemtjegåatan sïjse tjaaleme (dahpeme healsoe- jïh skïemtjehokse) laantedigkie åådtje aktem jol-lemes åasam dygneste vaeltedh. Daate åasa ij leah biehkie laantedigkien jol-lemaaksoevaarjelimmeste.</p>
<p>Daalhkesh Aaj daalhkesidie mierie gååvnese man jïjnjh tjuara jaepiem maeksedh. Jis ij sïjhth dan stoerre åasa akten aejkien maeksedh nuepiem gååvese åasam juekedh jienebe maaksoevidie. Juekedsmaaksovesysteeme vadta jïjtje-maaksovem maahtah juakasovvedh abpe jaepiem jïh unnebe biehkine maeksedh fiehre aske. Gihtjh dov apotekem!</p>
<p>Tjïelten hokse jïh såjhtoe Tjïelte åådtje åasah krïebpesjidh mij mesnie hïejmedïenesjen jïh biej-jiedarjomi åvteste jïh aaj tjïelten healsoe- jïh skïemtjehoksen åvteste. Gellie tjïelth dïedtem utnieh hïejmeskiemtjehoksese. Sosijaaledïenesjelaakesne nænnoestimmie mah stuvrehtieh guktie tjïelte edtja privaate almetjen maaksovem ryöknedh. Maaksovenjoelkedassh seamma saaht jis darjome leah tjïelten jallh aajnesïelten nuelesne.</p>
<p>A Baalhkaryökneme Åasahnjoelkedassh sosijaaledïenesjelaakesne stuvrehtieh mij mesnie mij baalhkide tjïelte edtja vïhtesjidh gosse maaksoven bïjre nænnoste. Dïhte lea baalhka dïenesjistie (jeenjemesh pensjovnh), baalhka sïeltijste jïh baalhka kapitaaleste ( v.g räntah, aktiemaakseme). Kapitaale ij åadtjoeh åasam tsev-tsedh. Årromelissiebaalhka aaj baalhkine ryöknesåvva. Juktie maehtedh nænnoestidh man jïjnjh datne edtjh maeksedh tjïelte tjuara dov maeksemenuepiem ryöknedh.</p>
<p>B Vaenemesbaalhka Vaenemesbaalhka edtja dov sïejhme åasa jieliedisnie buektedh (vuartesjh bïevnesh b. 37) jïh dïhte tjirke åasa årromesijjeste. Vaenemesbaalhka sæjhta jiehtedh mierie gååvnese mij dïhte unnemes biehkie dov baalhkeste maam edtjh utnedh eannan åasah åadtjoeh vaaltasovvedh. Ovmessie unnemes bieh-kieh gååvnesh jearohke jis datne oktegimsie årroeminie jallh giejnie årroemi-nie. Destie unnemes biehkine tjïelte edtja dov maaksovenuepiem ryöknedh.</p>
<p>Gaskesadth dov tjïelten åasagïetedallijem juktie dov vaeniebaalhkam ryöknedh.</p>
<p>C Jol emaaksoevaarjelimmie Sosijaaledïenesjelaakesne tjåådtje mij dïhte jollemes åasa maam tjïelte åådtje krïebpesjidh. Maadthåasahlåhkoe fïerhten jaepien jeatjadahta jïh jol-lemaaksoevaarjelimmiem stuvrehte. Ih gåessie daarpesjh jeenjebe maeksedh een åasam maam lea dutnjan ryöknesovveme. Jeenjemsh maaksa dam åasam mij lea jollemaaksoevaarjelimmie.</p>
<p><em type="bold">Gïehtjh </em>: Jollemaaksoevaarjelimmiem daltese jïh vaenemesbaalhka fïerhten jaepien jeatjahtuvvieh. </p>
<p type="listitem">Sïejhme åasah jieliedisnie  Sïejhme åasah jieliedisnie mejtie edtja maehtedh vaenemesbaalhkine maeksedh:</p>
<p type="listitem">beapmoeh, gaajhkide maalestahkide</p>
<p type="listitem">vaarjoeh jïh gaamegh</p>
<p type="listitem">eejehtsdarjomh</p>
<p type="listitem" xml:lang="nob">hygiene</p>
<p type="listitem">nåhtadimmiedeaverh</p>
<p type="listitem">saernieplaerie, telefovne, TV-åasa</p>
<p type="listitem">Mööbelh ïh tjåenieh</p>
<p type="listitem">gåetietjirkeme</p>
<p type="listitem">hïejme-elfaamoe</p>
<p type="listitem">vuelkemh</p>
<p type="listitem">daalhkesh, baeniehokse, gaahpode healsoe- jïh skïemtjehoske. 24</p>
<p>DOV REAKTA HOKSESE JÏH SÅJHTOSE</p>
<p>Jis ih beetnegh utnieh årromesijjieåasese jïh sïejhme åaside jieliedisnie maahta ekonomijen vierhtiem/baalhkadåarjegem syökedh.</p>
<p>Maam maaksa sjïere årromesij esne? Seamma njoelkedassh guktie maaksovem ryöknedh saaht jis ordineere jallh sjïere årromesijjesne årroeminie. Jis sjïere årromesijjesne årroeh dellie daam-htah datne leejjemeåasam maaksah. Leejjemeårromesijjielaaken njoelkedassh dam stuvrehtieh jïh datne edtjh geehtedh buerie leejjemelatjkoem åadtjoeh.</p>
<p>Jis datne tjïehtjelisnie årroeminie gusnie gellie åeremesijjie dellie datne åasam maaksa årromesajjan. Mierie laaken mietie gååvnese man stoerre åasam tjïelte åådtje krïebpesjidh dagkeres årromesijjeste. Juktie bïevnesem åadtjodh dan jollemes åasan bïjre edtjh dov tjïelten åasagïetedallijem gaskesadtedh. Gosse datne sjïere årromesijjesne årroeminie dellie leejjeme-maaksovem årromesijjien åvteste, åasam hokse- jïh såjhtoste, jïh åasa beap-moen åvteste maaksah.</p>
<p><em type="bold">Gïehtjh: </em>Ij edtjh dov geelle, gåmma jallh ektiejielije nåake ekonomijske tsiehkien sïjse båetedh dan gaavhtan datne tjoerh voeres årromesæjjan juhtedh. </p>
<p>Vielie bïevnesh Jis vielie bïevnesh sïjhth guktie dov åasah ryöknesovvedh dle edtjh dov åasa-gïetedallijem bïeljelidh.</p>
<p>Jis ih leah madtjeles</p>
<p>Nænnoestimmieh sosijaaledïenesjedarjomi bïjre maahtah laejhtedh Jis datne syökeme åadtjodh voeres årromesæjjan juhtedh mohte dam lea nyöjhkeme maahta dam dopmestovlesne pryövedh. Nimhtie maahta aaj dorjesovvedh jis datnem vaenebe hïejmedïenesjem laeviehtamme enn maam datne syökeme jallh jis datne leah nyöjhkeme dam åadtjodh.</p>
<p>Gaajhkh nænnoestimmieh mah datnem nyöjhkoeh viehkiem åadtjodh maahtah laejhtedh. Dovne ellies nyjhkeme jïh dagkeres mah lea biehkine nyöjhkeme. Aaj nænnoestimmieh åasaj bïjre maahtah laejhtedh.</p>
<p>Ij gåeredh nænnoestimmieh skïemtjehoksen bïjre laejhtedh Ij seammalaakan reakta laejhtedh healsoe- jïh skïemtjehoksen luvnie gååvnese. Dåakterh, skïemtjesåjhterh jïh jienebh nænnostieh jis maahta sjïere sujhtemem åadtjodh jallh ij. Datne maahtah bïeljelidh ih leah madtjeles dejnie jïh laejhtedh, mohte ij naan dopmestovle gååvnese mij pryövoe jis dov lea reaktam sjïere båehtjierdimmiem jallh skïemtjehoksem åadtjodh.</p>
<p type="listitem">Datne maahta nænnoestimmiem laejhtedh</p>
<p type="listitem">ih leah naaken viehkiem laeviehtamme</p>
<p type="listitem">jis leah vaenebe viehkiem laeviehtamme enn maam datne syökeme</p>
<p type="listitem">jis ih dam viehkiem laeviehtamme maam datne syökeme (v.g jis datne leah hïejmedïenesjem laeviehtamme jalhts årromesijjiem syökeme)</p>
<p type="listitem">jis tjïelte unnede jallh bååstede vaalta dam viehkiem maam lea aerebe laeviehtamme</p>
<p type="listitem">jis ih leah madtjeles åasan stuaradahkine.</p>
<p>Naemhtie laejhtedh Gosse nyjhkemenænnoestimmiem åådtjeme – mij edtja tjaaleldh årrodh – dov leah golme våhkoeh gåessie maahtah laejhtedh. Laejhteme edtja tjïelten sosijaaledïenesjasse seedtedh. Sosijaaledïenesje pryövoe jis fåantoeh gååvnesieh juktie nænnoestimmiem jeatjadehtedh. Jis ij nænnoestimmiem jeatjadahta guktie datne birreme, dov laejhteme edtja reeremereaktese seedtesovvedh. 26</p>
<p>DOV REAKTA HOKSESE JÏH SÅJHTOSE</p>
<p>Jis ih leah reeremereaktan nænnoestimmine madtjeles nuepie gååvnese dam jåarhkedh kammarreaktese jïh, minngemosth, Jollemes reeremedop-mestovlese. Juktie ierien bïjre naakene dejnie reaktaj sisnie nænnoestidh datne tjuara pryövemeluhpiem åådtjeme. Dagkeres luhpiem åådtje vuesi-ehtimmien jis dov ierie vihkeles jïh maahta stuvrehtidh guktie seammaligke ieriej bïjre båetijen biejjine nænnoestidh.</p>
<p>Tjïelte aaj reaktam åtna laejhtedh jis meala reeremereaktan jallh kammar-reaktan nænnoestimmie båajhtode lea.</p>
<p>Reakta maaksose Jis datne jallh dov eeke skaarose båetieh gosse hïejmedïenesjem dorje dov gåetesne jallh voeresårromesijjesne gusnie datne leah årroeminie dellie maahta reaktam utnedh maaksoem dan åvteste åadtjodh tjïelteste jallh sïelteste maam dïenesjem faalehte.</p>
<p>Jis skaarose båatah skïemtjehoksesne, mij gaskemsh båehtjierdimmesne, maahta maaksoem krïebpesjidh. Jis lea skaarose båateme skïemtje- jallh bae-niehoksesne maam laantedigkie eevtjie edtjh dam Ömsesidiga Försækrings-bolagem (LÖF) bïeljelidh. Seamma jis skaarose båateme privaate skïemtje-hoksevedtijen luvnie mij latjkoen laantedigkine åtna åadtjodh healsoe- jïh skïemtjehoksem eevtjedh. Desnie maahta daamhtah viehkiem jïh raeriem dal-lah åadtjodh. Jis sïjhth baeniedåakterem laejhtedh mij leah lïhtsege Privaate-baeniedåakterinie, maahtah Privaatedåakterebæjhkoehtimmiem bïeljelidh.</p>
<p>Jis datne skaarose båateme tjïelten jallh privaaten skïemtjehoksesne edtjh hoksevedtijen försäkringsbolagem bïeljelidh. Skïemtjijeförsækringesïebrieh maehtieh datnem viehkiehtidh staeries gaavnedh.</p>
<p>Jis datne skaarose båateme daalhkesijstie maahtah Daalhkeshförsækringem bïeljelidh.</p>
<p>Jis datne nåakelaakan dåastoehtamme jallh jis ih viehkiem åadtjoeh Hïejmedïenesje maahta seente båetedh. Viehkiedalhketjejarnge maahta miste såarhtes jårremetjahkesem seedtedh. Gellie aejkieh dïhte mij båajhtode sjïdteme ij lij nimhtie ussjedamme jïh gellie dåeriesmoerh maahtah vihth buerebe darjodh jis barkijigujmie soptsestidh. Jis viht jïh viht båajhtode sjædta, jis dutnjan nåakelaakan dåemede jallh jis ih trööjjh barkijigujmie tjoerh barkiji åvtehkem gaskesadtedh. Jis sïjhth vielie laejhtemigujmie juhtedh maahtah dam gaskesadtedh gie dïedtem åtna, vuesiehtimmien darjomen åejvie. Edtja voenges rutinh gååvnesidh mij vuesiehtieh gïese lae-jhtedh. Hævvi maahtah aaj byjreske politihkeridie gaskesadtedh mah jol-lemes dïedtem hoksese jïh såhtose.</p>
<p>Tjïeltine mah veeljeme frijjesveeljemesystemen utnedh maahta hokseved-tijem molsedh jis ih madtjeles leah. Viehkiegïetedallije maahta datnem bievnedh guktie dam darjodh.</p>
<p>Jis ih leah madtjeles dejnie hoksejarngine maam leah veeljeme datne reak-tam åtnah laaken mietie jeatja hoksejarngem veeljedh.</p>
<p>Justitieålmese laejhtedh Maahtah Justitieålmese (JO) laejhtedh jis damth åajvaladtje jallh barkije nåakelaakan dutnjan dåemiedamme mearan dov ieriem gïetedamme. JO:n stilleme lea vaaksjodh åajvaladtjh jïh barkijh staaten jïh tjïelten åajvaladtji luvnie laaken mietie berkieh.</p>
<p>Diskrimineringeålmese bæjhkoehtidh Datne maahtah Diskrimineringeålmese (DO) bæjhkoehtidh jis datne dåår-jehth gïem akth datnem nåakelaaken dåastoehtamme tjoelen-, etniske gorreldihkie-, religijovnen-, jallh jeatja jaahkoevåajnoen-, aalteren-, funksjovneheaptoen-, jallh seksuelle bielien gaavhtan j.v.</p>
<p>Daesnie maahtah raeriem jïh dåarjegem åadtjodh Skïemtjijemoenehtsh gaajhkene tjïeltine gååvnesieh, mohte dah leah ovmes-sie vuekine öörneme. Bïevnesh guktie skïemtjijemoenehtsh leah öörnesov-veme maahtah tjïeleste jïh laantedigkeste åadtjodh. Skïemtjijemoenehtsh edtjieh aajne skïemtjijh dåarjedidh jïh viehkiehtidh jïh aaj raeriestidh guktie maahta laejhtemigujmie juhtedh. Dah edtjieh aaj kvaliteeteevtiedimmine jïh jolle skïemtjijevaarjelimmine healsoe- jïh skïemtjehoksesne barkedh.</p>
<p type="listitem">Dov reakta laejhtedh jïh voereshoksen dïedte vaaksjodh</p>
<p type="listitem">Nyöjhkemenænnoestimmie hïejmedïenesjen, voeresårromesijjien jïh jeatjah viehkien bïjre maahta laejhtedh</p>
<p type="listitem">Nænnoestimmieh åasaj bïjre mah hoksen jïh såjhtoen åvteste maahta laejhtedh.</p>
<p type="listitem">Ij maehtieh healsoe- jïh skïemtjehoksem laejhtedh.</p>
<p type="listitem">Skïemtjijemoenehtsh maehtieh viehkiem jïh raeriem vedtedh jis gyhtjelassh åtnah hoksen bïjre.</p>
<p type="listitem">Pensioneere- jïh lïhkesadtjhsiebrieh maehtieh raerieh jïh dåarjegh jïh sïejhme bïevnesh vedtedh.</p>
<p type="listitem">Gaajhkh barkijh voereshoksesne dïedtem utnieh darjomen dïedteal-metjasse bæjhkoehtidh jis mij nåakelaakan jallh vaahra nåakelaakan tsiehkide privaate almetjasse gie voereshoksem åådtje (Lex Sarah). 28</p>
<p>DOV REAKTA HOKSESE JÏH SÅJHTOSE</p>
<p>Såemies tjïeltine aaj voeresesaadthålma jïh lïhkesadtjekonsuleente mej leah seammaligke barkoelaavenjassh. Dej tellefovnenummerem edtjieh tjïel-ten luvnie gååvnesidh.</p>
<p>Aaj funksjovneheaptoeåårgaisasjovnh jïh pensioneere- jïh lïh-kesadtjhsiebrieh maehtieh dåarjedidh jïh raeriestidh. Dej luvnie daamhtah al-metjh mah buerie maahtoem utnieh voeres reaktaj bïjre hokse- jïh såjhtosne.</p>
<p>Baakoelæstoe</p>
<p><em type="bold">Viehkie </em>Hïejmedïenesje, sjïere årromesijjie jïh jeatja viehkieh mejtie tjïelte faalehte mij gaskemsh voeres almetjidie. Sosijaaledïenesjelaake reaktam viehkiem åadtjodh stuvrehte. Tjïelte viehkiem laevehte dan mænngan indivu-duelle pryövemem dorjeme (daerpiesvoetegoerehtimmie). </p>
<p><em type="bold">Biejjiedarjomh </em>Tjåenghkies nomme darjoemidie mah biejjiej doekoe dor-jesuvvieh, såemies aaj hïeljesne. Maahta årrodh reahabiliteringe, ektievoete jïh ektesne årrodh. </p>
<p><em type="bold">Vaenemesbaalhka </em>Vaenemesbaalhka lea dejtie beetnegh mah aajne almetje reaktam åtna utnedh jis åasa edtja vaaltasovvedh </p>
<p>Vaenemesbaalhka leah unnemes låhkoe mij laaken mietie nænnoestamme, naan aejkie aaj indi-viduelle unnemes låhkojne lissiehtamme jïh dïhte tjïrkes årromesijjieåasam.</p>
<p><em type="bold">Hïejmeskïemtjehokse </em>Healsoe- jïh skïemtjehokse maam gåetesne dor-jesåvva. Dovne laantedigkie jïh tjïelte dam öörnieh. Naaken sijjesne sjïere hïejmeskïemtjehokse maam skïemtjehokseklinihke tjirrehte. </p>
<p><em type="bold">Hïejmedïenesje </em>Dåarjege tjïelten nuelesne mij edtja voeres almetjidie vieh-kiehtidh sijjen hïejmesne mij mesnie aajne almetji såjhtojne, sjeakome, beap-mojne, sosijaale ektievoetesne jïh medisijnejuekeme. </p>
<p><em type="bold">Jollemaaksoevaarjelimmie </em>Dïhte jollemes åasa maam tjïelte åådtje hokse- jïh såjhtose krïebpesjidh laaken mietie. Jollemes åasam hïejmedïenesjen jïh ordineere jïh sjïere årromesijjien, biejjiedarjomen, jïh tjïelten healsoe- jïh skïemtjehoksen åvteste naemhtie ryöknesåvva: 0,48x maadthåasalåhkoe/12. </p>
<p>Jollemes åasa hokse- jïh såjhtoeh jïh årromesijjien åvteste gusnie gellie åeremesijjieh naemhtie ryöknesåvva: 0,50x maadthåasalåhkoe/12.</p>
<p><em type="bold">Skïemtjijejournaale </em>Dam maam leah våålese tjaaleme skïemtjijen healsoetsiehkien bïjre, daalhkesi bïjre j.v. Dåaktere jïh jeatjah legitimeereme barkijh dïedtem utnieh journaalem tjaeledh. Journaale lea sekretessen nuelesne vaarjelamme. </p>
<p><em type="bold">Voesteshoske </em>Mij gaskemsh hoksejarngh jïh såemies tjïeltine aaj hïejmes-kïemtjehokse. Voesteshokse edtja årroejidie dej maadthdaerpiesvoetem healsoe- jïh skïemtjehokseste geehtedh. </p>
<p><em type="bold">Sekretesse jïh sjeavodhvoetedïedte </em>Sæjhta jiehtedh ij leah luhpie bïevnesh jïh tjaatsegh jeatja almetjasse vedtedh jis ij dïhte aajne almetje dam jååh-kesjamme. Sekretesse jïh sjeavodhvoetedïedte dovne healsoe- jïh skïemtje-hoksesne jïh voereshoksesne (sosijaaledïenesje) saaht gie dam dorjemem dorjesåvva. 30 </p>
<p>DOV REAKTA HOKSESE JÏH SÅJHTOSE</p>
<p><em type="bold">Senioreårromesijjie </em>Årromesijjieh mah leah voeres almetjidie sjïehtesjamme. Ij leah sjïere årromesijjieh juktie ij leah viehkine pryövoe so-sijaaledïenesjen luvnie (vuartesjh sjïere årromesijjie). </p>
<p><em type="bold">Dahpeme hokse </em>Healsoe- jïh skïemtjehokse gosse lea skïemtjegåetien sïjse tjaaleme. </p>
<p><em type="bold">Sjïere årromesijjie </em>Nimhtie sosijaalelaake gohtje dejtie årromesijjide mejtie lea voeres almetjidie sjïehtesjamme jïh viehkine laeviehtamme sosijaale-laaken mietie. Maahta aaj jeatjah nommh utnedh jearohke magkerh sjïehtesjimmieh: dåehkieårromesijjie, servisehïejme, skïemtjijehïejme, voere-sårromesijjie jallh hokse- jïh såjhtoeårromesijjie. </p>
<p><em type="bold">Molsemehokse </em>Dïhte voerese muvhtene hïejmesne jïh muvhtene åenehkstïjjeårromesijjesne. Ulmie maahta årrodh rehabiliteeringe jallh/jïh molseme lïhkesadtjide. </p>
<p><em type="bold">Gaahpode hokse </em>Healsoe- jïh skïemtjehokse maam åådtje jalhts ij leah skïemtjegåetien sïjse tjaaleme vuesiehtimmien maam hïejmedåaktare jallh dajvesåjhtere hoksejarngesne maahta darjodh jallh skïemtjesåjhtere voere-sårromesijjesne jallh dåastoehtimmesne skïemtjehoksesne. </p>
<p>Naaken vihkeles laakh</p>
<p><em type="bold">Sosijaaledïenesjelaake </em>(SoL) Tjïelti voereshoksem jïh jeatja so-sijaaledïenesjem stuvrehte. Aajne almetjen reaktam viehkiem åadtjodh aaj stuvrehte. </p>
<p><em type="bold">Healsoe- jïh skïemtjehokselaake </em>(HSL) Healsoe- jïh skïemtjehoksem stu-vrehte jïh tjïelti dïedtem buerkeste mij healsoe- jïh skïemtjehoksese. </p>
<p><em type="bold">Laake guktie personbïevnesh gïehtelidh sosijaaledïenesjisnie </em>(SoL- PuL) </p>
<p>Stuvrehte guktie personbïevnesidie gïehtelidh</p>
<p><em type="bold">Laake årromesjïehtesjimmiedåarjegen bïjre </em>Mij gaskemsh stuvrehte mïsse maahta årromesjïehtesjimmiedåarjegem nuhtjedh jïh guktie syökemi-die daan bïjre gïetedidh </p>
<p><em type="bold">Laake fealadimmiedïenesjen bïjre </em>Tjïelte jallh laantedigkie/dajve dïedtem utnieh almetjh gie leah funksjovneheaptoes jïh eah maehtieh sïejhme kom-munikasjovnine fealadidh maehtieh fealadimmiedïenesjem åadtjodh </p>
<p><em type="bold">Laake skaehtiereduksjovnen bïjre mij gåetienlïhke barkose </em>Njoelkedassh jïh våaromh stuvrehte skaehtiereduksjovnen bïjre jïh gïeh maehtieh dam åadtjodh </p>
<p><em type="bold">Laake nasjonelle unnebelåhkoej jïh unnebelåhkoegïeli bïjre </em>Mij gas-kemsh nænnoestimmide stuvrehte mij nasjonelle unnebelåhkoej-, nasjonelle unnebelåhkoegïeli-, jïh reeremedajvi bïjre jïh aaj reaktam voereshoksem un-nebelåhkoegïeline såevmien, meänkieli jïh saemien åadtjodh. </p>
<p><em type="bold">Laake rïjhkefealadimmiedïenesjen bïjre. </em>Maaksoem stuvrehte mij fealadimmieåaside almetjidie giej leah funksjovneheaptoe jïh daerpiesvoetem utnieh sjïere vuekine fealadidh gosse edtjieh jïjtsh tjïelten jallh leenen ålko-elisnie fealadidh. </p>
<p><em type="bold">Laake såemies tjïelten befogenheter bïjre </em>Dam stuvrehte ahte tjïelte åådtje hoksedïenesjh almetjidie faalehtidh mah 67 jaepien båeries jallh båarasåbpoe, jalhts daerpiesvoetegoerehtimmie ij leah dorjesovveme. </p>
<p><em type="bold">Laake dåarjegen jïh hoksen bïjre sjïere funksjovneheaptoes almetjidie </em>(LSS) Sjïere dåarjegem jïh hoksem stuvrehte mah såemies dåehkide funksjovneheaptoes almetjidie. Eeremes dejtie gïeh funksjovneheaptoes eannan 65 jaepien båeries. 32 </p>
<p>DOV REAKTA HOKSESE JÏH SÅJHTOSE</p>
<p><em type="bold">Laake frijjesveeljemesysteemen bïjre </em>(LOV). Nuepiem tjïeltide jïh laante-digkide vadta baajedh datnem jïjtse veeljedh gïeh edtjieh dov voereshoksem jallh voesteshoksem darjodh. </p>
<p><em type="bold">Reeremelaake </em>Stuvrehte guktie laanten åajvaladtjh edtjieh ieride gïetedidh mij aajne almetji bïjre. </p>
<p><em type="bold">Tjïeltelaake </em>Mij mesnie stuvrehte maam tjïelth jïh laantedigkie åadtjoeh jallh eah åadtjoeh darjodh. </p>
<p><em type="bold">Skïemtjijelaake </em>Laaken ulmie lea skïemtjiji sijjiem tjïelke jïh nænnoes darjodh healsoe- jïh skïemtjehoksesne. </p>
<p>Skïemtjijedaatalaake Stuvrehte guktie edtja personbïevnesh jïh journaalet-jaatsegh healsoe- jïh skïemtjehoksesne gïetedidh</p>
<p><em type="bold">Skïemtjijedaatalaake </em>stuvrehte mah reaktah jïh dïedth skïemtjijh jïh skïemtjehokse utnieh skïemtjijejournaali bïjre. Dovne privaate jïh åajvah skïemtjehoksesne. </p>
<p><em type="bold">Skïemtjijevaarjelimmielaake </em>Laaken ulmie lea jolle skïemtjijevaarjelim-miem nænnoestidh healsoe- jïh skïemtjehoksesne jïh dan sisvegisnie aaj njo-elkedassh sjeavodhvoetedïedten bïjre privaate healsoe- jïh skïemtjehoksesne. </p>
<p><em type="bold">Person-bïevneselaake </em>(PUL) Stuvrehte guktie åajvaladtjh jïh sïelth åadtjoeh personbïevnesh gïetedidh. Ulmie lea aajne almetji integriteetem vaarjelidh jïh geehtedh dej bïevnesh leah staeries gïetedamme. </p>
<p>Gaajhkh laaketeeksth maahta Kluweren åestijeviehkeste telefovne 08 598 191 Laaketeeksth maahta aaj åesehts våålese veedtjedh in-ternedtesne. Sæjrosne www.regeringen.se jallh www.notisum.se.</p>
<p>Telefovne &amp; lïenghkh</p>
<p><em type="bold">FASS Allmænhet </em>(bïevnesh daalhkesi bïjre ) www.fass.se </p>
<p><em type="bold">Daalhkesebïhkedimmie </em>, telefovne 0771-46 70 10 </p>
<p>Skïemtjehokseraeriestimmie, telefovne 1177, www.1177.se ¨</p>
<p xml:lang="nno"><em type="bold">Myndigheten för delaktighe t </em><em type="bold">www.mfd.se, te </em><em type="bold">lefovne 08 600 84 00 </em></p>
<p><em type="bold">Sosijaaleståvroe </em>, telefovne 075-247 30 00 , www.socialstyrelsen.se </p>
<p><em type="bold">Voeresbïhkedimmie </em>, www.socialstyrelsen.se/aldreguiden </p>
<p><em type="bold">Vaaksjome hoksese jïh såjhtose </em>(IVO), telefovne 010-788 50 00, www.ivo.se </p>
<p><em type="bold">Leeneståvroe Stuehkesne jïh Saemiedigkie </em>(unnebelåhkoepolitihken </p>
<p>Sveerjesne vïhtesje) telefovne 08- 785 40 00, www.lansstyrelsen.se/stock- holm/</p>
</body></document>
