<document xml:lang="sma" id="no_id"><header><title/><genre code="admin"/><author><unknown/></author><wordcount>199</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.lansstyrelsen.se/dalarna/SMA/djur-och-natur/skyddad-natur/Pages/default.aspx</origFileName><parallel_text xml:lang="eng" location="djur-och-natur-skyddad-natur.html"/><parallel_text xml:lang="swe" location="djur-och-natur-skyddad-natur.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vaarjelimmie eatneme - Länsstyrelsen i Dalarna</p>
<list/><p type="title">Vaarjelimmie eatneme</p>
<p>Gååvnese ovmessie vuekieh eatnemem vaarjele, jïh byjresebalken mietie lïeneståvroe maahta vuesiehtimmien gaavhtan eatnemereservaath jïh ledtievaarjelimmiedajvh tseegkedh. Mijjen dïedtie aaj eatnemereservaath, åålmegemiehtjieh jïh baalkah vaerine geehtedh jïh reeredh.</p>
<p type="title">Åålmegemiehtji lea nænnoesommes vaarjelimmie</p>
<p>Åålmegemiehtjie lea stuerebe vijries dajve joekoen laantesåarhteste maam vaarjele dan iemie hammosne. Åålmegemiehtjie lea nænnoesommes vaarjelimmiehammoe.</p>
<p type="title">Eatneme- jïh kultuvrereservaati leah jïjnjh åssjelh</p>
<p>Eatnemereservaate lea sïejhmemes hammoe eatnemedajvh vaarjele, jïh dah maehtieh tseegkedh juktie biologijen gellielaaketjh gorredidh, juktie vihkeles eatnemebyjresh geehtedh jïh gorredidh jallh juktie dåastohte daarpoem dajveste ålkoejielemasse. Kultuvrereservaate lea plearoeh vaarjelimmiehammoe, jïh daam maahta tseegkedh juktie kultuvrevïhtesjimmie byjresem vaarjelidh.</p>
<p type="title">Natura 2000 abpe EE:sne gååvnese</p>
<p>Natura 2000 lea viermie vihkeles eatnemedajvijste EE:sne. Åssjele lea dah aarth jïh jielemebyjresh gorredidh mij lea EE-laantij tjåenghkies iedtjh.</p>
<p type="title">Eatnemen jienebh vaarjelimmie</p>
<p>Jeatjah sjyöhtehke vaarjelimmiehammoeh leah vusiehtimmien gaavhtan juvre- jïh sjædtoevaarjelimmiedajve, gaedtievaarjelimmiedajve, tjaetsievaarjelimmiedajve, eatnememojhtese jïh biotopevaarjelimmiedajve.</p>
<p type="title">Vaarjelamme dajvh ovmessie vuekine reeredh</p>
<p>Lïeneståvre jeenjemes lïenen eatnemegeehtemeobjekth reerie, mohte reeremem maehtieh aaj tjïelth, stiftelserh jïh Skåajjeståvroe gïetedidh.</p>
<p type="title">Giesie- jïh daelvielaajroeh leah vihkeles vaerine</p>
<p>Lïeneståvroe aaj reerie stoerre bielieh staaten eatnemistie vaerine, jïh mijjen dïedte lea staaten laajroeh pruvviejgujmie, suajadahkh jïh giesie- jïh daelvielaajrojde tsïeglesjidh. Dah laajroeh leah vihkeles vaeriejearsoesvoetese jïh guktie dah guessieh eah prååsehke dajvh leajmodh.</p>
</body></document>
