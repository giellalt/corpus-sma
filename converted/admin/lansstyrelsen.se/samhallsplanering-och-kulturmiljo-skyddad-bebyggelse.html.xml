<document xml:lang="sma" id="no_id"><header><title/><genre code="admin"/><author><unknown/></author><wordcount>150</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.lansstyrelsen.se/dalarna/SMA/samhallsplanering-och-kulturmiljo/skyddad-bebyggelse/Pages/default.aspx</origFileName><parallel_text xml:lang="eng" location="samhallsplanering-och-kulturmiljo-skyddad-bebyggelse.html"/><parallel_text xml:lang="swe" location="samhallsplanering-och-kulturmiljo-skyddad-bebyggelse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vaarjelimmie bigkemh - Länsstyrelsen i Dalarna</p>
<list/><p type="title">Vaarjelimmie bigkemh</p>
<p>Lïeneståvroe maahta sjæjsjalidh kultuvrehistovrijen vierhtegs bigkemh jïh byjresh edtjieh goh bigkememojhtesinie vaarjelidh.</p>
<p>Laake kultuvremojhtesh (SFS 1988:950) bïjre jeahta joekoen vierhtegs bigkeme, bigkemebyjrese, gærhkoebyjrese, såafoe, gåetiesåafoe jallh seammaligke maehtieh goh bigkememojhtesinie vaarjelidh. Bigkemh maehtieh aaj vaarjelidh soejkesje- jïh bigkemelaaken mietie, mij lea tjïelti barkoe.</p>
<p>Lïeneståvroe</p>
<list><p type="listitem">goerehtidh jïh sjæjsjalidh jis objektem galka bigkememojhtesem sjïdtedh</p>
<p type="listitem">bigkememojhtesh, gærhkoeh jïh juvlemesijjieh vaaksjodh</p>
<p type="listitem">luhpede bigkememojhtesh, gærhkoeh jïh juvlemesijjieh jeatjahdehtedh</p>
</list><p type="title">Gærhkoebyjresh vaarjelidh</p>
<p>Kultuvremojhteshlaaken mietie (SFS 1988:950) gelkieh gaajhkh gærhkoebigkemh jïh gærhkoetomth mah Sveerjen gærhkose govlesuvvieh jïh gaajhkh juvlemesijjieh geehtedh jïh goredidh guktie dej kultuvrehistovrijen vierhtieh eah vaenedh. Jis gærhkoebyjrese lea jaepien 1939 raejeste jallh båarasåbpoe, lïeneståvroe galka luhpididh jis sæjhta jeajtahdehtedh. Daate luhpiekrieveme aaj såemies, veeljeme gærhkoeh jïh bigkemh mah leah nuerebe aaj dæjpa jis dej lea stoerre kultuvrehistovrijes vierhtieh. Gærhkoen aath mej leah kultuvrehistovrijes vierhtieh galka våarhkodh jïh geehtedh jïh fïerhten åålmege galka tjaeledh magkerh aath dej leah.</p>
</body></document>
