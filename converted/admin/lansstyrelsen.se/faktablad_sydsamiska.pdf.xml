<document xml:lang="sma" id="no_id"><header><title/><genre code="admin"/><author><unknown/></author><wordcount>1174</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><multilingual><language xml:lang="swe"/><language xml:lang="sma"/></multilingual><origFileName>http://www.lansstyrelsen.se/dalarna/SiteCollectionDocuments/Sv/manniska-och-samhalle/nationella-minoriteter/Faktablad%20sydsamiska.pdf</origFileName><parallel_text xml:lang="fin" location="faktablad_finska.pdf"/><parallel_text xml:lang="sme" location="faktablad_nordsamiska.pdf"/><parallel_text xml:lang="smj" location="faktablad_lulesamiska.pdf"/><parallel_text xml:lang="swe" location="faktablad_meankieli.pdf"/><metadata><uncomplete/></metadata><version>XSLtemplate $Revision: 104790 $; file-specific xsl  Revision; common.xsl  $Revision$; </version></header><body><p>REAKTAH NÄNNOESTAMME</p>
<p>SJIDTIEH DEJTIE NASJOVNELLE</p>
<p>UNNEBELÅHKOJDE</p>
<p>BÏEVNESH</p>
<p xml:lang="swe"><em type="italic">Njoktjen 2009 dle reerenasse orre unnebelåhkoe </em><em type="italic">politikesoejkesjem åehpiedahti sov proposisjovnesne Från </em><em type="italic">erkännande till egenmakt – regeringens strategi för de nationella </em><em type="italic">minoriteterna (prop. 2008/2009:158). </em></p>
<p><em type="italic">Soejkesjen leah ovmessh jeatjahdehtemh juktie dej nasjovnelle </em><em type="italic">unnebelåhkoej reaktah nännoestidh jïh daltesem lutnjedh </em><em type="italic">unnebelåhkoepolitihkem buektiehtidh juhtiehtidh. Reerenasse 70 </em><em type="italic">miljovnh daalh dan reeformese vadteme, mij edtja jaepien 2010 </em><em type="italic">jïh dan raejeste dorjeme sjidtedh. Budsjedtem dan </em><em type="italic">unnebelåhkoepolitihkese daelie medtie 80 miljovnh daalh sjädta. </em></p>
<p><em type="italic">Rijhkebiejjie lea snjaltjen 10b. 2009 proposisjovnem </em><em type="italic">nännoestamme. </em></p>
<p>DUEKIE Unnebelåhkoepolitike lij tseegkesovveme goh politihkedajve jaepien 2000 gåessie Svöörje nännoesti dam Europaraerien bäjngolds-konvensjovnem dej nasjovnelle unnebelåhkoe vaarjelimmiej bïjre jïh dam europeejen njoelkedassem dan laantedajven- jallh unnebelåhkoej gïeli bïjre. Vuepsiem dejnie svöörjen unnebelåhkoejpolitihkine lea vaarjelimmiem vedtedh dejtie nasjovnelle unnebelåhkojde, jïh nännoestidh dej nuepieh meatan årrodh/tsevtsedh jïh dåarjodh dejtie historiske unnebelåhkoe-gïelide juktie jielije edtjieh årrodh. Svöörjen nasjovnelle unnebelåhkoeh leah judarh, romerh, saemieh, svöörjesåevmie- jïh tornedaalen almetjh.</p>
<p>Unnebelåhkoegïelh leah jiddisch, romani chib, saemien, såevmien gïele jïh meänkieli.</p>
<p>Dååjrehtsh vuesehtieh guktie dejtie unnebe-låhkoej vuepside geerve jaksedh jïh sjiehteles krööhkestimmieh ij leah dorjesovveme dejtie nasjovnelle unnebelåhkoej daerpiesvoetide.</p>
<p>Europaraerie lea sov gïehtjedimmesne dan svöörjen unnebelåhkoepolitiken bïjre vuesiehtamme daerpiesvoeth ovmessh bueriedehtemistie gellieh dajvine.</p>
<p type="listitem">Reerenassen unnebelåhkoepolitihke sojhkesjen sisvegisnie lea barkoesoejhkesje ihke:</p>
<p type="listitem">buerebe-laakan Europaraerien unnebe-låhkoekonvensjovni mietie öörnedh veasodh</p>
<p>REAKTAH NÄNNOESTAMME SJIDTIEH DEJTIE</p>
<p>NASJOVNELLE</p>
<p type="listitem">UNNEBELÅHKOJDE</p>
<p type="listitem">buerebe öörnemem dan unnebelåhkoe-politihkese geehtedh</p>
<p type="listitem">vuastalestedh diskrimineringe dejstie nasjovnelle unnebelåhkojste</p>
<p type="listitem">nännoestidh dej nasjovnelle unnebelåhkoej jijtjefaamoeh aaj tsevtsemasse dovne</p>
<p type="listitem">freemjedh nasjovnelle unnebelåhkoegïeli  gorredimmieh.</p>
<p>ORRE LAAKE NASJOVNELLE</p>
<p>UNNEBELÅHKOEJ BÏJRE Orre laake nasjovnelle unnebelåhkoej jïh unnebelåhkoegïeli bïjre (SFS 2009:724) edtja daaletje laaki sijjine årrodh, mej bïjre reaktah saemien, såevmien gïelem jïh meänkieli nuhtjedh (SFS 1999:1175, 1999:1176). Jeatjahdehtemh aaj saemiedigkie-laakesne dorjesuvvieh (SFS 1992:1433) jïh socijaletjänstlaake (SFS 2001:453). Laakevärrtoedimmieh faamosne edtjiehårrodh tsiengelen 1b. 2010.</p>
<p>Svöörjen internasjovnelle dïedth sjidtieh goh joekoen unnebelåhkoereaktah edtjieh sjidtedh abpe laantesne. Gaajhkh vijhte nasjovnelle unnebelåhkoeh edtjieh laaken vuelene årrodh.</p>
<p>Byjjesfaamoeh dïedtem åadtjoeh dejtie nasjovnelle unnebelåhkojde bïevnedh dej reaktaj bïjre dan orre laaken mietie. Joekoen dïedtem sjädta goh vaarjelidh jïh freemjedh dejtie nasjovnelle unnebelåhkoegïelide. Dej nasjovnelle unnebe-låhkoej nuepieh utnedh jïh öövtiedidh sijjen kultuvrh svöörjesne, edtjieh freemjedh sjïdtedh, diss-vielie maanaj öövtiedimmieh sijjen kultuvrelle identitete dovne jijtjene unnebelåhkoegïele.</p>
<p>REEREMEDAJVH VIJREBE SJIDTIEH Dïhte nännoestamme unnebelåhkoe-vaarjelimmie mij daelie faamosne dejtie saemien, såevmien gïele- jïh meänkiel´ide, tjihtje tjïeltine noerhtebetnesne leah– gåhtjoeh reeremedajvh, edtjieh vijrebe sjïdtedh mejgujmie jienebh tjïeltigujmie. Dïhte sjädta jienebh aajnealmetjh maehtieh såevmien gïelem jïh saemien provhkedh gåessie byjjesfaamojde gaskesadtieh, dovne jienebh reaktah åadtjoeh aarhskuvledarjome- jïh voereshokside abpe jallh åesielaakatjisnie såevmien jallh saemien gïeline.</p>
<p>Reeremedajvem såevmien gïelese edtja vijriedidh 18 orre tjïeltide. Dah leah: Botkyrka, Eskilstuna,</p>
<p xml:lang="swe">Hallstahammar, Haninge, Huddinge, Håbo, Köping,</p>
<p>Sigtuna, Solna, Stuehkie, Södertälje, Tierp,</p>
<p>Upplands Väsby, Upplands-Bro, Uppsala,</p>
<p>Älvkarleby, Österåker jïh Östhammar. Tjïelth mah arebi reeremedajvesne orreme leah Jiellevárre,</p>
<p>Haparanda, Giron, Bájil jïh Övertorneå.</p>
<p>Reeremedajvem saemien gïelese edtja vijriedidh 13 orre tjïeltide. Dah leah: Árviesjávrrie, Berg,</p>
<p>Härjedalen, Liksjoe, Máláge, Suorssá, Lusspie,</p>
<p>Straejmie, Ubmeje, Vualtjere, Åre, Älvdalen jïh</p>
<p>Luvlieluspie. Tjïelth mah arebi reeremedajvesne orreme leah Árjjepluovve, Jiellevárre, Jåhkåmåhkke jïh Giron.</p>
<p>Reeremedajvem meänkieli´se ij vijriedamme sjidtieh. Dajvesne aaj båetije biejjieh dejtie tjïeltide</p>
<p>Jiellevárre, Haparanda, Giron, Bájil jïh Övertorneå.</p>
<p>Tjïelth mah diedtem utnieh, staatedåarjegh åadtjoeh dejtie lissieåaside maam dejstie orre njoelkedassiste sjidtieh. Jeatjah tjïelth aaj nuepieh utnieh, jijtjemielen mietie akten reeremedajvesne årrodh jïh aaj reaktah staatedåarjegh åadtjodh.</p>
<p>Reerenasse nännoestimmiem nännoste dagkari jijtjemieli bijre gåessie tjïelth ohtsedamme.</p>
<p>NÄNNOESTAMME REAKTAH</p>
<p>REEREMEDAJVI BÄJNGOLEN Aajnealmetji leah reaktah nuhtjedh såevmien gïele, meänkieli jïh saemien gåessie byjjesfaamojde gaskesadtieh, jis aamhtesem maahta gïetedalleme sjïdtedh naan barkije gie unnebelåhkoegïelem maahta. Aajnealmetjh edtjieh aaj nuepieh voereshokseh såevmien gïelesne utnedh,</p>
<p>REAKTAH NÄNNOESTAMME SJIDTIEH DEJTIE</p>
<p>NASJOVNELLE</p>
<p>UNNEBELÅHKOJDE meänkieli jïh saemien, jis tjïelten leah barkijh mah dejtie gïelide maehtieh. Reeremabyjjesfaamoeh edtjieh dle barkedh juktie barkijh gååvnesieh mah maahtoeh utnedh dennie såevmien gïele-, meänkieli- jallh saemien gïelesne gåessie dihte jis daarpesjh dejtie byjjesfaamojde gaskesadtieh jallh voereshoksigujmie dej voeresi bïjre. Värrhtoedimmie dïhte jis sjädta dan sociale-tjänstelaakese.</p>
<p>Aajnealmetji lea gaajhken aejken reakta såevmien jïh saemien gïelide nuhtjedh sijjen tjaaleldh gaskesadtemh rijhkebiejjien almetjigujmie,</p>
<p>Justitiekansler’e, Försäkringekassa, Skatteverke, jïh</p>
<p>Diskrimineringsombudsmanne, dejne aamhtesinie mah aajnealmetjem lea paarte jallh sijjieladtje paarten sijjesne.</p>
<p>TJÏELKEBE BYJJESFAAMOEDÏEDTE Minngiejielemem Europaraerien unnebelåhkoe- konvensjovni mietie daarpesje bueriedehtedh dan dïehte byjjesfaamoej dïedth tjïelkestamme sjidtieh.</p>
<p>Leeneståvroe Stuehkien leene- jïh saemiedigkesne dan mietie dïedtem åadtjoeh vaaksjodh guktie unnebelåhkoepolitikem sjidtemisnie sjädta. Dejtie byjjesfaamojde edtjieh aaj raeriestimmiej -, bïevnesi – jïh seammalaakatje darjomi tjïrrh jeatjah reeremebyjjesfaamoeh viehkiehtidh dan orre laaken tseegkesovvemasse, diss-vielie tjïeltigujmie raarestalledh guktie ektiedidh öörnedh dejtie reeremedajvi vijriedimmide.</p>
<p>Leeneståvroe Stuehkien leenesne jïh Saemiedigkie stillemem åadtjoeh öörnemh darjodh juktie maahtoeh jïh daajroesvoeth bijjiedidh dej nasjovnelle unnebelåhkoej- jïh Svöörjen ålmehreakta-dïedti bïjre. Saemiedigkie aaj stillemem åådtje aktem gåetiesäjroem stealladidh dej nasjovnelle unnebelåhkoej bïjre jïh dam jis dïedtem åådtje juhtedh.</p>
<p>Saemiedigkie edtja båetije biejjide vuepsieh stealladidh - jih ij barre lijrieh - dam saemien gïelebarkoem. Rijhkebiejjie jïh reerenasse maehtieh åejvievuepsieh tseegkedh dan nasjovnelle gïelepolitihkese, mohte dïedtem dej vuepsie- soejhkesjimmiej bïjre dan saemien gïelebarkose byöroe saemiedigkesne årrodh.</p>
<p>Diskrimineringeombudeålman öövtiedimmiebarkoeh dej nasjovnelle unnebelåhkoejgujmie daarpesje jåarhkedh. Dïhte orre diskrimineringelaake (SFS 2008:567) vadta diskrimineringe-ombudeålmam buerie maadtegh aaj båetije biejjide barkedh seamma rektide jïh nuepieh nasjovnelle unnebelåhkojde, dan mietie daajroeh dej diskrimineringe-gyhtjelassi bïjre bijjiedidh dej dåehkiej gaskem.</p>
<p>NÄNNOESTAMME JÏJTJETSEVTSEME Daerpiesvoetine dej nasjovnelle unnebelåhkoej jijtjefaamoeh jïh jïjtjetsevtsemh nännoestidh juktie</p>
<p>Svöörje buerebe-laakan dej unnebelåhkoe-konvensjovnedïedti mietie barkedh. Buerebe nuepieh jijtjetsevtsemasse dejtie nasjovnelle unnebelåhkojde leah maadtegem, ihke dåehkiej daerpiesvoeth dennie sïebredakesne vååjnemearan bïejedh.</p>
<p>Dej nasjovnelle unnebelåhkoej reaktah dan jïjtjetsevtsemasse leah tjïelkestamme dennie laakesne nasjovnelle unnebelåhkoej jïh unnebelåhkoegïeli bïjre. Joekoen vihkeles dejtie nasjovnelle unnebelåhkoejde nuepieh raarestallemasse vadtasuvvien lihkesdajven daltesisnie, dannasinie gellieh nännoestimmieh desnie nännoestamme sjidtieh mej aajnealmetji bïjre leah.</p>
<p>Åårganisasjovnedåarjegem dejtie åårganisasjovnide mah nasjovnelle unnebelåhkojne, bijjiedamme sjädta budsjedte-jaepien 2010 jïh åvtese. Joekoen vihkeles åvte-vååjnemearan biejedh dejtie nasjovnelle unnebelåhkoej nuepide sjiehteles raarastalleme-hammoeh öörnedh dejnie reeremedajvine.</p>
<p>REAKTAH NÄNNOESTAMME SJIDTIEH DEJTIE</p>
<p>NASJOVNELLE</p>
<p>UNNEBELÅHKOJDE</p>
<p>DÅARJEGH UNNEBELÅHKOEGÏELIDE</p>
<p>NÄNNOESTIDH Dej nasjovnelle unnebelåhkoegïeli båetije biejjide svöörjesne leah ov-vihties. Naan gïelh, joekoen åarjelsaemien, lea sagki aejhtemisnie. Ïedtjijes darjomh daerpies leah juktie nännoestidh gorredidh jïh jealajehtedh dejtie nasjovnelle unnebelåhkoe-gïelide. Jealajehtedh gïelem, sjädta darjomh dan aejhtemen gïelese juktie edtja aelkedh veaksodh, dan dïehte jienebh aelkieh dam soptsestidh.</p>
<p>Dåarjegh mah edtjieh aajnealmetji nuepieh unnebelåhkoegïelh geehpebe-laakan nuhtjedh dej byjjesfaamoejgujmie, gelkieh lissietamme sjïdtedh mejgujmie göökte saemien gïelejarngeh åarjelsaemien dajvesne, Luvlieluspie jïh Dearna.</p>
<p>Saemiedigkie edtja åejvie årrodh dejtie gïelejarngide mah edtjieh ålkoeotnjegasse darjomh juhtiehtidh juktie öövtiedidh jïh skreejredidh bijjiedamme nuhtjemasse, saemien gïelese.</p>
<p>Reerenasse sjïere vierhtieh jaepien 2010 jïh åvtese ovmessidie jealajehteme darjoemidie vadta, dejtie nasjovnelle unnebe-låhkoegïelide. Vierhtieh edtjieh dåarjomasse nuhtjesovvedh dejtie aajnealmetjidie jïh ohtsedimmiej männgan juakeme sjädta dehtie byjjesfaamoste maam reerenasse nännoestamme.</p>
<p>Jienebh vierhtieh gïelevaarjelimmie-dåarjomasse vadtasovvedh dejtie nasjovnelle unnebelåhkoegïelide jïh aalkovistie edtja meänkieli åvtemieresne årrodh. Saemien gïelen nännoestimmiej gaavhtan aaj integrerede saemien ööhpedimmieh bijjede, jaepien 2010 jïh åvtese (integrerede saemien ööhpedimmieh tjïelti maadth-skuvlijste öörnesuvvieh jïh learohkh maehtieh ööhpehtimmieh saemien vuekine åadtjodh dovne ööhpehtimmieh saemien gïelesne, dan saemien ietniengïele-ööhpehtimmien baalte).</p>
<p>SIJJIENOMMH UNNEBELÅHKOE-GÏELINE Sijjienommh unnebelåhkoegïeline leah vihkeles biehkie dehtie kultuvreaerpeste mah sïebredahken åvtehkh byöroeh vaarjelidh. Dan kultuvre-aerpien vuesiehtimmiej gaavhtan, Vägverke stillemem åadtjodh sov sijjienommh-vuesiehtimmiej barkose bijjiedidh unnebelåhkoegïele sijjie-nommine. Staate jïh tjïelti byjjesfaamoeh byöroeh sijjienommh unnebelåhkoegïeline vaarjelidh jïh unnebelåhkoegïeli årromh vuesiehtidh gäjnoe-tsïegli jïh jeatjah mierhkemi tjirrh. Sijjienommh unnebe-låhkoegïeline byöroeh aaj nommine påastesijjide nuhtjesovvedh.</p>
<p>JIENEBE DAEJREDH Jienebh bïevnesh dej nasjovnelle unnebelåhkoej -, unnebelåhkoepolitihki -, unnebelåhkoekonvensjovni – jïh proposisjovnen bïjre 2008/09:158 vuesiehtimmine gååvnesieh reerenassen webbesäjroeh www.manskligarattigheter.se jïh www.regeringen.se/integration.</p>
<p>Proposisjovnem maahtah aaj åestedh Rijhkebiejjien diedtijeexpedisjovnesne, teel. 08-786 5810 jallh leedtedh vaeltedh säjroste www.regeringen.se</p>
<p>Gyhtjelassh sisvegen bïjre maehtieh vaestiedidh sjidtedh dehtie Goevtesistie diskrimineringegyhtjelasside, Integrasjovne- jïh seamma vierhtegedeepartemente teel. 08-405 10 00.</p>
</body></document>
