<document xml:lang="sma" id="no_id"><header><title/><genre code="admin"/><author><unknown/></author><wordcount>266</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.lansstyrelsen.se/dalarna/SMA/naringsliv-och-foreningar/yrkesfiske/Pages/default.aspx</origFileName><parallel_text xml:lang="eng" location="naringsliv-och-foreningar-yrkesfiske.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Gööleme - Länsstyrelsen i Dalarna</p>
<list/><p type="title">Gööleme</p>
<p>Lïeneståvroe barka jielije guelietjïerth jïh guhkiem jïh nænnoes göölemejielemen åvteste.</p>
<p type="title">Göölemenjoelkedassh</p>
<p>Gååvnese jïjnjh njoelkedassh dovne eejehtimmie- jïh barkoegöölemen bïjre mij jeahta gusnie, gåessie jïh guktie åådtje gööledh. Dah njoelkedassh leah vijries jïh jeatjahdehtieh, jïh Fiskeriverken webbesijjesne gååvnesieh.</p>
<p type="title">Göölemejieleme</p>
<p>Lïeneståvroen lea regionalen dïedte göölemejielemem evtiedidh. Dïhte lea gaajhkem destie gïehtjede göölemepolitihkem tjïrrehte lïenesne dïsse initiatijvem vaalta jielemem evtede jïh reerenassese beavna jielemen dåeriesmoeri jïh nuepiej bïjre lïenesne. Göölemejieleme lea barkoegöölijh jïh jurjiehtimmie-industrije, tjaetsieåtnoe jïh göölemeturisme.</p>
<p type="title">Gööleme barkojne</p>
<p>Lïeneståvroe bæjhkohte gosse Fiskeriverk:em barkoegöölemelisensh jïh luhpieh ovmessie göölemidie vadta. Gööleme sïejhme tjaetsesne mearosne jïh dej vïjhte stoerre jaevrine Vänern, Vättern, Mälaren, Hjälmaren jïh Storsjön daarpesje barkoegöölemelisensem jïh luhpiem dabreldehteme dïrregh nuhtjedh. Mijjieh vedtebe EU-dåarjoem göölemasse barkojne, tjaetsieåtnose, jurjiehtimmie-industrijasse, ööhpehtæmman jïh evtiedimmieprosjektese jïh jienebh. Mijjieh edtjebe aaj gïehtjedidh göölemen reglereme krööhkeste regionalen iedtjide, jïh mijjieh barkebe jielije gööleme barkojne mah maehtieh guelieh hijven kvalitetine buektedh konsumentide.</p>
<p type="title">Tjaetsieåtnoe</p>
<p>Göölemelaaken mietie dah tsiehkieh muana guktie guelie-, kräft- jïh musselsjædtoeh tseegkedh, jïh dïhte lea lïeneståvroe maam dïsse luhpiedidh. Mijjieh aaj gïetedibie ohtsemh EU-dåarjoej bijre mah gååvnesieh tjaetsieåtnoem tseegkedh jïh maehtebe aaj syökijidie raerieh vedtedh gusnie maahtah årrodh jïh luhpiedidh gosse tseegkedh.</p>
<p type="title">Göölemeturisme</p>
<p>Göölemeturisme lea relatijveles noere jielemesuerkie göölemisnie jïh ovmessie guhkies båateme ovmessie dajvine Sveerjesne. Göölemeturismesuerkesne mijjieh barkebe lïhke tjïeltine jïh dej voenges göölemehokseorganisasjovnigujmie, gaskem jeatjebem göölemenjoelkedassh haamoedidh sjiehteles vuekesne. Mijjieh aaj maehtebe raeriem jïh ekonomeles dåarjoem vedtedh dejtie gïeh sijhtieh göölemeturismesïelth evtiedidh, tseegkedh jïh maarhnafoeresjidh. Dïhte minngemes viehkine dåarjojste voeneevtiedæmman.</p>
<p type="title">Nåervieskaarah</p>
<p>Lïeneståvroe dåarjoem vadta lisensiereme göölijh guktie dah maehtieh dej göölemedïrregh nåervijste voebnesjidh. Göölijh maehtieh aaj dåarjoem åadtjodh skaarijste mah nåervieh dej dïrregh jïh saalehtem darjoejin.</p>
</body></document>
