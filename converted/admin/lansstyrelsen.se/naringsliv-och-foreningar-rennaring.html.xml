<document xml:lang="sma" id="no_id"><header><title/><genre code="admin"/><author><unknown/></author><wordcount>230</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.lansstyrelsen.se/dalarna/SMA/naringsliv-och-foreningar/rennaring/Pages/default.aspx</origFileName><parallel_text xml:lang="eng" location="naringsliv-och-foreningar-rennaring.html"/><parallel_text xml:lang="swe" location="naringsliv-och-foreningar-rennaring.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Båatsoeburrie - Länsstyrelsen i Dalarna</p>
<list/><p type="title">Båatsoeburrie</p>
<p>Lïeneståvroen reerie jïh dan dïedte laante vaeriedajvh. Mijjieh lïhke laavnjostoe sïjtigujmie, vuesiehtimmieh gaavhtan vaejsjieinventeremh, sïebredahkesoejkesjimmie jïh registereåtnoe.</p>
<p>Sveerjesne lea 51 sïjth, skåejjiesïjth, vaeriesïjth jïh konsesjovnesïjth. Båatsoesaemiej lea båatsoereakta medtie 40 prosenth laanteste. Lïeneståvroe edtja skreejredh båatsoen evtiedimmie, gaskem jeatjebem evtiedimmieprosjekth dåarjodh jïh båatsoen iedtjh vaaksjodh sïebredahkesoejkesjimmesne.</p>
<p>Mijjen vihkelommes barkoe båatsosne lea</p>
<list><p type="listitem">bijjemes båatsoelåhkoem mieriedidh mij fïerhten sïjte åådtje utnedh jïh gïehtjedidh dam dåerede</p>
<p type="listitem">Vaaksjodh sïjth eatnemehoksem jïh kultuvrebyjreshoksen iedtjh krööhkestieh</p>
<p type="listitem">Båatsoen rïjhkeiedtjh sïebredahke- jïh byjresesoejkesjimmesne vaaksjodh</p>
<p type="listitem">Iktedidh jïh orrestidh båatsoen buerkiestimmieh eatnemeåtnoste</p>
</list><p>Tsiengelen 1. b. 2007 Saemiedigkien muvhth laavenjass mah laantedigkie aerebi gïetedamme, vuesiehtimmien gaavhtan mïerhkh jïh sïjteraasth. Jienebh bïevnesh gååvnesieh www.sametinget.se</p>
<p type="title">Vaeriereereme</p>
<p>Åejviebieliem laanten doedteristie lea Norrbottenisnie, Västerbottenisnie, Jämtlandesne jïh Dalarnisnie – bijjeles-gietjie mij lea lïhke tjïjthje miljovnh hektarh. Lïeneståvroe staaten eatnemem reerie odlingsgränsen bijjelen jïh dan dïedte staaten baalkah pruvvine, bïegkesuajadahkh jïh daelvie- jïh giesiebaalkah tsïeglesje. Dah baalkah lea vihkeles vaerievihtiesvoetese jïh dan gaavhtan guessieh eah edtjh dajvide leajmoedidh. Mijjieh aaj luhpiem vedtebe onnevijrevijremasse jïh göölemasse vuesiehtimmien gaavhtan vijreme- jïh göölemekåarhth doekebe. Mijjen lea aaj eatnemehoksevaeptieh mah vaeriereservaatide vaaksjoeh jïh dah stoerre vaejsjieh inventerieh jïh vaaksjoeh.</p>
<p>Lïenståvroen barkoeh vaeriereereminie</p>
<list><p type="listitem">vijreme- jïh göölemereaktah juaka</p>
<p type="listitem">göölemehoksem jïh vijrehoksem gïetede</p>
<p type="listitem">eatnemereservaatide reerie</p>
<p type="listitem">reaktaj jïh skåaltoej bïjre beavna</p>
<p type="listitem">gåetieh jïh pruvvieh vååksje</p>
<p type="listitem">tseegkeldahkh hokse</p>
</list><p>Mijjen reeremem jïh vaaksjomem njoelkedassijste miljöbalken (SFS 1998:808), rennäringslagen (SFS 1971:437) jïh rennäringsförordningen (SFS 1993:384) mietie stuvrieh, mohte aaj jeatjah laakij mietie.</p>
</body></document>
