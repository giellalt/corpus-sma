<document xml:lang="sma" id="no_id"><header><title/><genre code="admin"/><author><unknown/></author><wordcount>276</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.lansstyrelsen.se/dalarna/SMA/om-lansstyrelsen/overklaga/Pages/default.aspx</origFileName><parallel_text xml:lang="eng" location="om-lansstyrelsen-overklaga.html"/><parallel_text xml:lang="swe" location="om-lansstyrelsen-overklaga.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="swe">Njååhtjedimmie - Länsstyrelsen i Dalarna</p>
<list/><p type="title">Njååhtjedimmie</p>
<p>Jïjnjemes mieriedimmieh mah lïeneståvroen mierede maahta njååhtjedidh destie maam mieriedimmie dæjpa. Mijjieh aaj pryövebe njååhtjedimmieh mah tjïelte jallh åålmege mieriedamme.</p>
<p type="title">Lïeneståvroen mieriedimmiem njååhtjedidh</p>
<p>Jis mieriedimmie datnem dæjpa datne maahtah dam njååhtjedidh, jïh mieriedimmine datne aaj åadtjodh daejredh guktie dam darjoeh. Dov lea aejkiemïeresne gåessie njååhtjedh, daen biejjeste gosse mieriedimmiem åadtjoejih. Tjoerh tjaaleldh njååhtjeiddh jïh datne edtjhe tjaeledh mij mieriedimmie datne ih madtjeles jïh mij jeatjahdehtemem datne sïjhth. Tjaelieh tjaalegen nualan åvteli dam lïeneståvrose seedth.</p>
<p>Lïeneståvroe vååksje njååhtjedimmie reaktoes tïjjesne lea båateme, jïh dan mænngan mijjieh dam jïh jeatjah bïevnesh seedtebe reeremasse mij edtja dam gïetedidh. Mijjieh maehtebe mijjen mieriedimmide aaj staeriedidh jïh pryövoe gyhtjelassem vihth.</p>
<p type="title">Lïeneståvroe njååhtjedimmide tjïelten mieriedimmijste pryövoe</p>
<p>Jïjnjh mieriedimmieh mah tjïelte mieredi maahtah lïenestårosne njååhtjedidh. Dïhte lea vuesiehtimmien gaavhtan mieriedimmie bigkemeluhpiej jïh soejkesji bïjre, tjöödtjehstimmieluhpie jïh tjïelti mieriedimmieh voenges trafihkenjoelkedassi bïjre jïh mieriedimmieh mah tjïelte mierede byjresebalken, beapmoehlaaken jïh lagen om skydd mot olyckor mietie.</p>
<p>Datne gie sïjhth tjïelten mieriedimmiem njååhtjedidh edtjh prieviem tjïeltese seedtedh mij lea mieriedamme. Tjïelte vååksje voestes dïhte lea reaktoes aejkiemieresne båateme, jïh jis naemhtie dellie lïeneståvrose jeatjah paehperigujmie seedtieh. Dan mænngan datne mijjen luvnie båatah jis dov lea naan gyhtjelassh ieren bïjre. Lïeneståvroe dan mænngan mierede, jih jis leah ennje ovsiemies dellie maahtah aaj dam njååhtjedidh.</p>
<p>Förvaltningslagen (SFS 1986:223) njoelkedassi mietie mijjieh njååhtjedimmierierem gïetede. Datne tjoerh mieriedimmeste dæjpe jis reakta dam njååhtjedidh.</p>
<p type="title">Lïeneståvroe juvlemegyhtjelassh pryövoe</p>
<p>Naan aejkien deahpade dah jielijh leah ovsiemies juvlemen bïjre jïh dïhte åålmege jallh tjïelte mij juvlemebarkoem gïetede ij maehtieh dejtie sïemedidh. Dellie maahta gyhtjelassem lïeneståvrose buektedh jïh dïhte dam pryövedh. Datna maahtah aaj mijjen luvnie båetedh jïh mieriedimmiem njååhtjedidh reakta kraavesijjien bïjre jallh juvlijh jallh govnh juhtedh.</p>
</body></document>
