<document xml:lang="sma" id="no_id"><header><title/><genre code="admin"/><author><unknown/></author><wordcount>382</wordcount><conversion_status type="standard"/><availability><license type="standard"/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>SFS nr: <em type="bold">2009:600 </em>Departemeente/åejvieh: <em type="bold">Kultuvredepartemeente </em>Rubrigke: <em type="bold">Gïelelaake (2009:600) </em>Buekteme: <em type="bold">2009-05-28 </em></p>
<p><em type="bold">Laaken sisvege jïh ulmie </em>1 § Daennie laakesne leah njoelkedassh Sveerjen gïelen bïjre, daj naasjovne unnebelåhkoengieli jïh Sveerjen tjaatsegïelen bïjre. Laakesne dovne leah njoelkedassh åejviej dïedti bïjre guktie fïere guhte galka gïelem åadtjodh jïh gïeleåtnoen bïjre byjjes barkoesijjine jïh gaskenaasjovne tsiehkine. 2 § Laaken ulmie lea Sveerjen gïelen jïh jeatjah gieli tsiehkiem jïh åtnoem vuesiehtidh Sveerjen sïebredahkesne. Laaken ulmie aaj Sveerjen gïelem vaarjelidh jïh dam gelliengïelen Sveerjem dovne dan akten nuepiem edtja gïelem åadtjodh. 3 § Jis jeatjah laakesne jallh öörnegisnie lea njoelkedasse mij daehtie laakeste sveehkeste, dellie dïhte njoelkedasse faamojne. <em type="bold">Sveerjen gïele </em>4 § Sveerjen gïele lea åejviegïele Sveerjesne. 5 § Åejviegieline dellie Sveerjen gïele lea sïebredahken ektiegïele, dïhte gïele maam gaajhkesh mah Sveerjesne veasoeminie gelkieh åadtjodh nuhtjedh jïh mij galka åtnasovvedh gaajhkine sïebredahkedajvine. 6 § Åejvide lea joekoen dïedte Sveerjen gïele edtja nuhtjesovvedh jïh åvtanidh. <em type="bold">Naasjovne unnebelåhkoengïelh </em>7 § Naasjovne unnebelåhkoengïelh leah Såevmien gïele, jiddisch, meänkieli, romani chib jïh saemien. 8 § Åejvide joekoen dïedte gelkieh dejtie naasjovne vaenielåhkoengielide vaarjelidh jïh evtiedidh. <em type="bold">Sveerjen tjaatsegïele </em>9 § Åejvide joekoen dïedte gelkieh Sveerjen tjaatsegïelem vaarjelidh jïh evtiedidh. <em type="bold">Gïelem utnedh byjjes barkoesijjine </em>10 § Sveerjen gïele lea gïele dåapmastovline, reeremenåejviej luvnie jïh jeatjah åårganine gusnie byjjes barkoesijjieh. Jeatjah laakesne leah njoelkedassh reaktaj bïjre åadtjodh naasjovne unnebelåhkoengïelh utnedh jïh jeatjah Noerhtelaanti gïelh. Dåapmastovli jïh reeremenåejviej dïedten bïjre galkedh toelhkem öörnedh jïh tjaalegh jarkoestidh dellie sjïere njoelkedassh. 11 § Gïele byjjes barkoesijjine dïhte galka tjïelke, sïejhme jïh guarkijes. 12 § Åejvide joekoen dïedte Sveerjen gïelen terminologijh joekehth faagedajvine leah jaksoes, edtjieh åtnasovvedh jïh åvtanidh. <em type="bold">Sveerjen gïele gaskenaasjovne tsiehkine </em>13 § Sveerjen gïele lea Sveerjen byjjes gïele gaskenaasjovne tsiehkine. </p>
<p>Sveerjen gïelen tsiehkie byjjes gieline galka vaarjelidh Europan</p>
<p>Unionesne. <em type="bold">Dan akten reaktah gïelem utnedh </em>14 § Fïere guhtese mij Sveerjesne veasoeminie dïsse galka nuepie </p>
<p>Sveerjen gïelem lïeredh, nuhtjedh jïh evtiedidh. Dïsse lissine galka 1. dïhte mij naasjovne unnebelåhkoen almetjetjïertesne dïsse galka nuepie dam unnebelåhkoengïelem lïeredh, nuhtjedh jïh evtiedidh, jïh 2. dïhte guhte mij bieljehtadtje jallh govlenarhken jïh dïhte mij jeatjah sjïeken åvteste tjaatsegïelem daarpesje dïsse galka nuepie dam Sveerjen tjaatsegïelem lïeredh, nuhtjedh jïh evtiedidh. Almetje gïen jeatjah ietniengïele goh gïelh mah voestes boelhketjisnie moenesovvin dïsse galka nuepie altese ietniengïelem evtiedidh jïh nuhtjedh. 15 § Åejvide dïedte guktie dïhte akte galka gïelem åadtjodh nimhtie guktie 14 § jeahta.</p>
</body></document>
