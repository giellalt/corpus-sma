<document xml:lang="sma" id="no_id"><header><title>Maanavaarjelimmie</title><genre code="admin"/><author><person firstname="" lastname="Fylkesmannen" sex="unknown" born="" nationality=""/></author><year>2013</year><wordcount>360</wordcount><conversion_status type="standard"/><availability><license type="standard"/></availability><origFileName>https://www.fylkesmannen.no/sma/Maanah-jih-eejhtegh/Maanavaarjelimmie/</origFileName><parallel_text xml:lang="eng" location="index_21.html"/><parallel_text xml:lang="nob" location="index_21.html"/><parallel_text xml:lang="sme" location="index_21.html"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Maanavaarjelimmie - Fylhkenålma - Fylkesmannen.no</p>
<p>Hopp til innhold</p>
<p>Fylhkenålma - Fylkesmannen.no</p>
<list><p type="listitem">Lydversjon</p>
<p type="listitem">Høykontrast</p>
<p type="listitem">Language <list><p type="listitem">English</p>
<p type="listitem">Norsk (bokmål)</p>
<p type="listitem">Norsk (nynorsk)</p>
<p type="listitem">Davvisámegiella</p>
<p type="listitem">Åarjelsaemiengiele</p>
</list></p>
</list><p type="title">Barn og foreldre</p>
<list><p type="listitem">Almetjh jïh siebriedahke</p>
<p type="listitem">Maanagïerte jïh lïerehtimmie</p>
<p type="listitem">Healsoe jïh hokse</p>
<p type="listitem">Byjrese jïh klijma</p>
</list><list><p type="listitem">Laanteburrie jïh beapmoe</p>
<p type="listitem">Tjïelten stuvreme</p>
<p type="listitem">Soejkesje jïh bïgkeme</p>
<p type="listitem">Siebriedahkejearsoesvoete jïh gaerviesvoete</p>
</list><p>Fylhkenålma</p>
<p>Maanah jïh eejhtegh</p>
<p>Maanavaarjelimmie</p>
<list><p type="listitem">Adoptijvemaanaj biologeles eejhtegh</p>
<p type="listitem">Fuelhkievaarjelimmie</p>
<p type="listitem">Maanalaake</p>
<p type="listitem">Maanavaarjelimmie</p>
</list><p type="title">Maanavaarjelimmie</p>
<p>Publisert 22.01.2013</p>
<p>Maanavaarjelimmien åejvielaavenjasse lea gorredidh guktie maanah jïh noerh daerpies viehkiem jïh hoksem varke åadtjoeh jis tsiehkiej nuelesne jielieh mah maehtieh dej healsoem jïh evtiedimmiem irhkedh. Maanavaarjelimmie edtja jeatjah gaavhtan viehkiehtidh guktie maanah jïh noerh jearsoes byjjenimmiem åadtjoeh. Dovne tjïelth jïh staate laavenjassh jïh dïedtem utnieh maanavaarjelimmie-suerkesne</p>
<p type="title">Tjïelten laavenjassh</p>
<p>Gaajhkh tjïelth edtjieh maanavaarjelimmiedïenesjem utnedh mij dam biejjieladtje barkoem maanavaarjelimmielaaken mietie dorje. Maanavaarjelimmiedïenesje edtja viehkieråajvarimmine nïerhkedh maanese jïh fualhkan. Viehkie maahta raerie jïh bïhkedimmie årrodh, mejtie aaj jeatjah viehkieråajvarimmiejgujmie ektine. Sïejhme viehkieråajvarimmieh leah vuesiehtimmien gaavhtan maanagïertesijjie, dåarjedæjja, raerie jïh bïhkedimmie jïh viehkie hïejmesne.</p>
<p>Maanavaarjelimmiedïenesjen aaj dïedte aamhtesem vaeltedh jis råajvarimmieh hïejmesne eah leah nuekies juktie maanan daerpiesvoeth gorredidh. Dellie maanavaarjelimmiedïenesje maahta akteraeresne eejhtegigujmie sijjiem foestehïejmesne jallh institusjovnesne gaavnedh akten boelhken, jallh aktene jarngesne eejhtegidie jïh maanide. Dastegh maana edtja hïejmen ålkolen bïejesovvedh bielelen eejhtegh dam luhpiehtamme, dle <em type="italic">Fylhkemoenehtse maanavaarjelæmman jïh sosijaale aamhtesidie </em>tjuara dam nænnoestidh <em type="italic">, </em>raeriestimmien mietie tjïelteste. </p>
<p type="title">Fylhkenmoenehtse maanavaarjelæmman jïh sosijaale aamhtesidie</p>
<p>Fylhkenmoenehtse maanavaarjelæmman jïh sosijaale aamhtesidie faamoem åtna sjæjsjalimmieh vaeltedh, gaskem jeatjah aamhtesinie hoksesertiestimmien bïjre, jïh aamhtesinie tjabrehtassen bïjre noeri vööste ietjmies dåemiedimmietsagkesigujmie. Maahta sjæjsjalimmieh, mejtie fylhkenmoenehtse dorjeme, dåapmestovlide buektedh.</p>
<p type="title">Fylhkenålma vååksje jïh lea klååkemesuerkie</p>
<p>Fylhkenålma maanavaarjelimmiebarkoem tjïeltesne vååksje. Gaskem jeatjah dle Fylhkenålma klååkoeh gïetede maanavaarjelimmiedïenesjen aamhtesegïetedæmman, jïh sjæjsjele mejtie maanavaarjelimmiedïenesje sov barkoem dorjeme maanavaarjelimmielaaken jïh reeremelaaken mietie.</p>
<p>Fylhkenålma aaj klååkoesuerkie aktegsnænnoestimmide mejtie maanavaarjelimmiedïenesje maanavaarjelimmielaaken mietie nænnoste. Eeremasth sæjhta aamhtesh årrodh gusnie maanah jallh eejhtegh laejhtieh sijjieh eah dam viehkiem åadtjoeh maam vaajtelieh.</p>
<p>Fylhkenålma aaj vååksje maanah maanavaarjelimmieinstitusjovnine eensi hoksem jïh hijven båehtjierdimmiem åadtjoeh. Vaaksjome edtja gïehtjedidh institusjovne maanide mojhteleslaakan båehtjerde, jïh fïerhten maanan jïjtjeraarehkevoetem ååktoe. Daate sæjhta jiehtedh maanah mah tjabrehtassem dååjrieh aktene maanavaarjelimmieinstitusjovnesne maehtieh Fylhkenålmese klååkedh.</p>
<list><p type="listitem"/>
<p type="listitem"/>
<p type="listitem"/>
<p type="listitem"/>
</list><p type="title">Lenker</p>
<list><p type="listitem">Tvangsprotokoll-barnevern</p>
<p type="listitem">Barnevernloven</p>
<p type="listitem">Barne- og likestillingsdepartementet</p>
<p type="listitem">Om barnevern (Barne-, ungdoms- og familiedirektoratet)</p>
<p type="listitem">Helsetilsynet</p>
<p type="listitem">Barneombudet</p>
<p type="listitem">Ung.no</p>
<p type="listitem">Misfornøyd med barnevernet?</p>
<p type="listitem">Landsforeningen for barnevernsbarn</p>
<p type="listitem">Forandringsfabrikken</p>
</list><p type="title">Skjemaer</p>
<list><p type="listitem">Tvangsprotokoller og klagesaker barnevern</p>
</list></body></document>
