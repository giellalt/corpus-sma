<document xml:lang="sma" id="no_id"><header><title/><genre code="admin"/><author><unknown/></author><wordcount>752</wordcount><conversion_status type="standard"/><availability><license type="standard"/></availability><multilingual/><origFileName>Njoelkedassh_Saemien_Gïelegaaltijasse.pdf</origFileName><parallel_text xml:lang="sme" location="sami_giellagaldu_njuolggadusat.pdf"/><parallel_text xml:lang="smn" location="sami_giellagaldu_njuolgadusah.pdf"/><parallel_text xml:lang="sms" location="saam_kiollkald_di_vuakkoozz.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Njoelkedassh Saemien Gïelegaaltijasse </em>Nænnoestamme 11.06.2020 Nöörjen Saemiedigkesne. Nænnoestamme 26.06.2020 Soemen Saemiedigkesne. Nænnoestamme 17.09.2020 Sveerjen Saemiedigkesne. Maadthgïele: Nöörjen gïele. <em type="bold">§ 1 Ulmie </em>Saemien Gïelegaaltije lea saemie-åålmegen ektievoeten noerhtelaanti-faagorgaane saemien gyhtjelasside. Saemien Gïelegaaltijen lea dïedtem koordineradidh, nænnoestidh, jïh evtiedidh dam noerhtelaanti saemiej gïele-ektiebarkoem. Saemien Gïelegaaltijen ulmie lea gorredidh, vaarjelidh jïh evtiedidh dam kultuvre-aerpiem mejtie saemiej tjaelemevuekide jïh njaelmeldh-gïelide leah, dovne gorredidh, nænnoestidh jïh evtiedidh dejtie saemien gïelide seamma aejkine goh seahkarimmieh vaaltasåvva dejtie ovmessie saemien gïeliej daarpojde, haestemh jïh viertieh. <em type="bold">§ 2 Laavenjassh </em>Saemien Gïelegaaltijen lea dïedte gïelegorredæmman dejstie saemien gïelijste. Saemien Gïelegaaltije edtja juhtedh goh ektiedimmes maahtoeladtje faagorgaane aamhtesidie mej bïjre normeeringh saemien tjaelemevuekide. Dïhte jis normeeringi bïjre terminologije- jïh tjaeleme-njoelkedassijste. Saemien Gïelegaaltije edtja saemien-gïeli baakoe-aerpiem lissiehdidh, jïh numhtie saemien-gielide dåarjodh båetije biejjide. Saemien Gïelegaaltije edtja bievnedh, raerieh vedtedh jïh gïelenuhtjijh lovsehtidh saemiengïeli nuhtjemisnie. <em type="bold">§ 3 Darjomen soejkesjimmieh </em>Saemien Gïelegaaltije lea jïjtjereereme darjome mij Soemen, Sveerjen jïh Nöörjen saemiedigkijste tseegkesovveme. Praktiskevoetine jïh reeremisnie lea Saemien Gïelegaaltije tjatneme Nöörjen Saemiedægkan goh tjåadtjoehtæjjan sijjie, mohte åtna jïjtse ståvroe gusnie dah golme saemiedigkieh seamma tsevtsemh utnieh. Saemien Gïelegaaltije edtja gïelebarkijh utnedh gaajhkine moeneme laantine. Dah golme Saemiedigkieh nænnoestieh seamma-plïeres laavenjassh Saemien Gïelegaaltijasse <em type="bold">§ 4 Reaktah materiaalide </em>Saemiedigkieh Soeme-, Sveerje- jïh Nöörjesne maehtieh nuhtjedh jïh distribueradidh Saemien Gïelegaaltijen materiaalide guktie sïjhtieh. <em type="bold">§ 5 Ståvroen tseegkeme </em>Saemien Gïelegaaltijen ståvroen leah 6 lïhtsegh dovne sæjjasadtje-lïhtsegh dejtie. Fïerhten Saemiedigkie veeljieh 2 ståvroelïhtsegh dovne 2 sæjjasadtje-lïhtsegh. Mïrrestallemevoete tjoeli gaskem edtja vihkeles årrodh gåessie nammoehtimmine. Gaajhkh Saemiedigkiej leah dïedth tjoelebalansem ståvrosne utnedh. Nammoehtimmiem lea våaromistie njieljie jaepieh. Fïerhten Saemiedigkie jïjtsh orre ståvroelïhtsegh nammoehtieh guktie sijhtieh. Ståvroelïhtsegh edtjieh faage-maahtoeh utnedh saemien gïeline dovne buerie daajroeh guktie gïeletsiehkiem lea. Ståvroe jïjtjemse tseegkesåvva jïh ståvroe-åvtehkem veeljie dovne (akte jallh göökte) sæjjasadtje åvtehk(h) ståvroen lïhtsegijstie. Jis naan ståvroelïhtsege ij maehtieh tjåahkosne årrodh, edtja sæjjasadtje lïhtsegem gohtjesovvedh. Ståvroe lea nænnoestimmie-faamosne gåessie veenemes njieljie lïhtsegh jïh veenemes akte saadthalmetje fïerhten Saemiedigkijste leah sijjesne. Gåessie stæmmemïrrestallemevoetine dle ståvroenåejvie guektiengïerth-stæmmem åtna. <em type="bold">§ 6 Ståvroen ïervemes </em>Ståvroe lea Saemien Gïelegaaltijen bijjemes orgaane, jïh stööremes dïetem darjomasse åtna. Ståvroen lea dïedtem ihke darjomessem jolle faagekvaliteetem åtna, jïh radtjoes-laakan jåhta daaletje njoelkedassi mietie. Ståvroen lea dïedtem faage-evtiedimmie-, vierhtienuhtjeme- jïh prioriteeringidie, dovne vuemsieh jïh soejkesjimmieh darjodh Saemien Gïelegaaltijen darjomasse. Ståvroe gïeledåehkieh tseegkie gåessie sjïehteles daarpoeh jïh viertieh, jïh direktöören jiehtegi mietie. Ståvroe edtja nænnoestidh mej bïjre jaepiereeknelåhkoeh, jaepiebæjhkoehtimmieh, budsjedth, darjomesojkesjimmieh, jïh darjomen barkoe-öörnegh. Ståvroe edtja direktöörem nammahtidh ståvroe-åejvien jiehtegistie, jïh Saemien Gïelegaaltijen jeatjah barkijh såå direktööre-jïehtegen mietie. <em type="bold">§ 7 Direktööre </em>Direktööre edtja Saemien Gïelegaaltijen darjomessem juhtiehtidh. Direktöören lea dïedtem Saemien Gïelegaaltijen sisnjelds-öörnegasse dej nænnoestamme mieriej bïjre mah leah §6:n mietie. Direktöören lea barkoevedtije-dïedth Saemien Gïelegaaltijen barkijide. Direktööre lea ståvroen tjaelije, edtja gïetedalledh jïh raeriestidh dej aamhtesi bïjre mah edtjieh ståvrose lutnjesovvedh, diss-vielie dïedtem åtna ståvroen nænnoestimmide juhtiehtidh darjodh. Direktöören lea dïedtem ekonomiske darjomassem edtja juhtedh daaletje njoelkedassi mietie. Direktööre edtja budsjedte-raeriestimmiem jïh jaepiereeknelåhkoem darjodh, jïh ståvrose ekonomijen bïjre bievnedh dovne gåessie jeatjah vihkeles darjomh-aamhtsi bïjre. Direktöören lea budsjedtedisposisjovne-faamoetjirkemem (budsjettdisposisjonsfullmakt) jïh faamoem latjkojde tjaeledh Saemien Gïelegaaltijen sijjesne gåessie aajhterebiehkieh, prosjeekth jïh ektiedarjomh-tsiehkieh mejbïje ståvroen mieriej mietie. Direktöören lea dïedtem gåaroes barkoeh bæjhkoehtidh jïh ståvrose tjirkedh. <em type="bold">§ 8 Gïeledåehkieh </em>Fïerhten gïeledåehkiej mah § 6:n mietie tseegkesuvvieh, leah dïedth normeeringh tjaelemevuekide, terminologije- jïh tjaelemenjoelkedasside. <em type="bold">§ 9 Budsjedte jïh finansieringe </em>Gåessie jaepiereekteme edtja Saemien Gïelegaaltije evtiedidh sov budsjedtedaarpoem båetije 4-jaepieboelhkese dejtie Soemen-, Sveerjen- jïh Nöörjen Saemiedigkide. Budsjedtedaarpoe lea maadthvåaromem digkiedimmide Saemiedigkiej gaskem. Budsjedtedigkiedimmieh byöroeh rijries årrodh juktie fïerhten Saemiedigkiej beetnehåesiem leah åehpies eannan raajide mejbïjre dej budsjedtedigkiedimmieh. Gåessie budsjedtegïetedallemem lea orrijamme dle ektiedimmes juekemeprieviem Saemiedigkijste Saemien Gïelegaltijasse öörnesuvvieh mejbïje vuartoeh dan darjoemasse. Saemien Gïelegaaltije jïjtje beetnegh/vierhtieh reerie diss-vielie mejtie jaepien åebrelen sjïdteme, dovne jïjtje dïedtem utnedh jïh öörnedh mah faetiemisnie. <em type="bold">§ 10 Reekteme </em>Saemien Gïelegaaltije edtja seedtedh jïjtse jaepiereektehtsem eannan tsiengelen 15b. jïh reeknelåhkoem eannan goevten 10b. jïjtse jaepie-darjomistie dejtie Nöörjen, Sveerjen jïh Soemen Saemiedigkide. Reektehtsem edtja <span type="quote" xml:lang="dan">«tildelinge»</span>-prievine sjïehtesjamme. <em type="bold">§ 11 Saemien Gïelegaaltijen orrijimmie </em>Jis akte Saemiedigkie nænnoste edtja ektiebarkoe-orgaanem hiejhtedh, dle Saemien Gïelegaaltije orriji årrodh raajeste goeven 31b. akten jaepien bæjhkoehtimmine. Bæjhkoehtimmiem edtja tjaaleldh årrodh. Bæjhkoehtimmiem aalka juhtedh dan kaalenderejaepien minngiegïehtjeste mij bæjhkoehtimmiem lea Saemien Gïelegaaltijen ståvrose jaakseme. Gåessie orrijimmie jallh loedtenimmesne dle aajhtere-åesieh juakasuvvieh, dovne dïedth jïh jis leah galhkuvh-maaksoeh dennie åesiejuekiemisnie. Dïhte aaj dïedth barkoetsiehkiej (stillingshjemler) bïjre. Orrijimmietsiehkiem fïerhten barkijasse edtja Nöörjen barkoebyjreselaaken jïh staatebarkijelaaken njoelkedasside tjåavodh. <em type="bold">§ 12 Klååkegïetedalleme </em>Klååkeme-aamhtsi gïetedalleme sjædta reeremelaaken njoelkedassi mietie. Aamhtsh mah gïeledåehkiem nænnoestamme mij ståvroste nammoehtamme lea klååkemedaaltesem Saemien Gïelegaaltijen ståvroe. <em type="bold">§ 13 Faamose </em>Laavenjassh leah faamosne gåessie fïerhten Saemiedigkie seamma-plïeres laanenjassh nænnoestamme. Nöörjen Saemiedigkiepleenume darjomessem tseegkie dan Saemielaaken § 2-12:n mietie <em type="bold">§ 14 Jeatjahtehteme laavenjassijste </em>Saemiedigkieh maehtieh laavenjasside jeatjahtehtedh. Jeatjahtehtemh leah faamojne gåessie fïerhten saemiedigkiepleenume seammalaakan nænnoestamme </p>
</body></document>
