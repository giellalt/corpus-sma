<document xml:lang="sma" id="no_id"><header><title>&#13;
	&#13;
	Pedagogeles/ psykologeles dïenesje (PPT)&#13;
&#13;
</title><genre code="admin"/><author><unknown/></author><wordcount>173</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.ntfk.no/Aarjelsaemien/Oohpehtimmie/Sider/Pedagogeles.psykologeles.dienesje.aspx</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Pedagogeles/ psykologeles dïenesje (PPT)</p>
<p>Gaajhkh tjïelth jïh fylhkentjïelth edtjieh aktem pedagogeles-psykologeles dïenesjem (daaroen PPT) utnedh. Noerhte-Trööndelagesne ovmessie öörnedimmieh utnebe: Tjïelten/gasketjïelten, fylhkentjïelten, jallh akte tjïrrh-juhtije dïenesje mij maanaj-jïh noerigujmie barka aarhskuvleaalterisnie, maadtskuvlesne, jåarhkeööhpehtimmesne jïh geerve almetjigujmie.</p>
<p><em type="italic">PPT akte faalenasse </em>PPT akte faalenasse dovne ööhpehtimmiesuarkan jïh maanide, noeride jïh geerve almetjidie mah sjïere daerpiesvoeth utnieh lïerehtimmesne aarhskuvleaalterisnie, skuvlesne jïh learoetsiehkesne sïeltine (learoekandidaath/lïerehtæjjah). </p>
<p><em type="italic">PPT raereste </em>PPT raereste jïh bïhkede gosse dåeriesmoerh, mah leah dovne persovneles, sosijale jïh faageles. </p>
<p><em type="italic">PPT edtja viehkiehtidh </em>PPT edtja maanagiertem jïh skuvlem maahtoeevtiedimmine jïh åårganisajovneevtiedimmine viehkiehtidh, juktie buerebelaakan sjïehteladtedh aarhskuvlemaanide jïh learoehkidie sjïere daerpiesvoetigujmie. </p>
<p><em type="italic">PPT akte maehteles suerkie </em>PPT akte maehteles suerkie gosse daerpies sjïerepedagogeles viehkine, jïh aaj sjïereööhpehtimmie, tsaekeme sjïere prijoriteradamme Jåa1, syökeme reaktan bïjre göökte vielie jaepieh jåarhkesööhpehtimmesne, syökeme væhtagïelelïerehtimmien bïjre, punktetjaelemelïerehtimmie jïh vielie. </p>
<p><em type="italic">Barkijh PPT’sne sjeavohtsvoetediedtem utnieh </em>Dah råajvarimmieh evtiesuvvieh aktene laavenjostosne maanagïertine, skuvline, learohkigujmie jïh eejhtegigujmie/dejgujmie mah eejhtegi åvteste. </p>
<p><em type="italic">Guktie govlehtalledh? </em>Sïejhmemes dah learohkh jïh lïerehtæjjah/learoekandidaath govlehtellieh raeriestæjjan, lohkehtæjjan jallh faagen åvtehken tjïrrh. Eejhtegh mah maanah utnieh aarhskuvleaalterisnie jïh learohkh maadthskuvlesne jïh learohkh jåarhkeskuvlesne maehtieh aaj ryöktesth govlehtalledh. </p>
</body></document>
