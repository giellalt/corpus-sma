<document xml:lang="sma" id="no_id"><header><title/><genre code="admin"/><author><unknown/></author><wordcount>2358</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.ntfk.no/Aarjelsaemien/Documents/Politisk%20plattform%20-%20s%C3%B8rsamisk.pdf</origFileName><parallel_text xml:lang="nob" location="politisk_plattform_endelig_versjon_ap-h-krf.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Noerhte-Trööndelage båetijen aejkien sïjse </em> </p>
<p>Båetijen aejkien edtjebe mijjen jieledh jieledh. Fylhkendigkien vihkielommes laavenjasse lea Noerhte-Trööndelagem stuvredh orre aejkiej sïjse. Dïhte åelede mijjem aktem siebriedahkem evtiedidh mij båetijen aajkan sjeahta, mij aktegsalmetjem ååktoe jïh gusnie mijjieh ektesne raerieh gaavnebe dejtie stoerre laavenjasside. Mijjieh sïjhtebe Trööndelagen sijjiem veartensisnie åvtese lutnjedh, jïh nuepieh aaj vuejnedh Noerhte-Trööndelagen jïh Nöörjen raasti ålkoli.</p>
<p>Daarjoekrievemh sijhtieh læssanidh dejtie jeanatjommes barkojde jïh jieliemidie båetijen aejkien. Dannasinie dle byjjenimmiem jïh ööhpehtimmiem jollemes lutnjebe minngeben fylhkedigkieboelhken. Mijjen noerhte-tröönderen noerh edtjieh skuvlem dååjredh goh akte jearsoes sijjie gusnie sjïdtedieh, haalvoeh jïh lierieh, jïh eadtjohkelaakan meatan årroeh båetijen aejkien sielth jïh dorjesh sjugniedidh Noerhte-Trööndelagesne.</p>
<p>Noerhte-Trööndelage edtja fryöjstehke jïh sjïehtedamme vååjnedh båetijen aajkan. Dannasinie vihkeles noeride tsevtsmem vedtedh gaajhkine suerkine. Almetjh edtjieh daesnie årrodh jïh murriedidh, edtja barkoefaamoem gorredidh jïh åssjaldahkh jïh orresjugniedimmiem sjïdtedehtedh. Hijven voenges siebriedahkh, jearsoesvoete, kultuvre jïh dååjrese leah vihkeles ihke sielth edtjieh tseegkesovvedh, jïh ihke fuelhkieh edtjieh roehtsem akten sæjjan åadtjodh.</p>
<p>Mijjieh sïjhtebe reaktan bïjre vaarjelidh jeatjahlaakan årrodh aktene siebriedahkesne gusnie goerkese betnesne, jïh gusnie sinsitniem ååktoe, dïedtem åtna sinsætnan jïh båetije boelvide. Mijjieh sïjhtebe tjïertestidh mijjen eatnemevierhtieh reeresuvvieh jïh evtiesuvvieh eensilaakan jïh monnehkelaakan. Tjielke elmie, tjielke mearoe jïh akte iemie jiebnevoete leah vihkielommes aarvoeh. Mijjieh sïjhtebe aktem eadtjohke byjrese-jïh klijmapolitihkem utnedh gaajhkine ektiedimmine.</p>
<p>Mijjieh sïjhtebe mijjen fealadimmiepolitihken tjïrrh jearsoes jïh hijven persovnevalkesem prijoriteradidh jïh ihke jieliemasse radtjoes fealadimmienuepieh åådtje Noerhte-Trööndelagesne seammalaakan goh jeatjah lehkesne laantesne, jielebe guhkebem goh gåess'akt. Fylhkendigkien stööremes laavenjasse dej båetiji jaepiej sæjhta årroeh nuekies barkoefaamoem gorredidh mah maehtieh mijjen voeres almetjidie sujhtedh jïh mijjen sïeltine barkedh.</p>
<p>Barkoekrirrie, Åelkieskrirrie jïh Kristeles Almetjekrirrie sijhtieh laavenjostoen tjïrrh fylhkendigkesne viehkiehtidh aktem Noerhte-Trööndelagem sjugniedidh mij lea båetijen aajkan sjïehtedamme. Noerh, daajroe, orresjugniedimmie jïh byjrese sijhtieh meatan årrodh abpe mijjen politihkesne.</p>
<p><em type="italic">Noerh Noerhte-Trööndelagesne</em> </p>
<p>1. Mijjieh sïjhtebe baajedh noeride meatan årrodh moenedh jïh tsevtsedh Noerhte-     Trööndelagesne.</p>
<p>2. Mijjieh sïjhtebe noereråajvarimmide vuarjasjidh jïh dam aktem sïllem guhkiebasse vaeltedh.</p>
<p>3. Mijjieh sïjhtebe noerekonferansem jåarhkedh goh akte sijjie gusnie noerh jïh politihkerh     gaavnesjieh, jïh politihkem ektesne evtiedieh.</p>
<p>4. Mijjieh sïjhtebe noeride skreejredh meatan årrodh politihkeles darjoeminie, gaskem jeatjah     learohkeraeriej jïh noerieraeriej tjïrrh.</p>
<p>5. Mijjieh sïjhtebe maanah jïh noerh Noerhte-Trööndelagesne edtjieh hijven nuepieh åadtjodh     daajroem vejtiestidh, jïh maehtelesvoeth gelliesåarhts darjomi jïh iedtji sisnjeli evtiedidh.</p>
<p>6. Mijjieh sïjhtebe råajvarimmide Noere Entreprenørskapesne lissiehtidh.</p>
<p>7. Mijjieh sïjhtebe dåårrehtimmiem barkoejieliedasse meatan vaeltedh dovne jieliemisnie jïh     byögkeles sektovresne, goh akte tjïelke bielie noereråajvarimmijste.</p>
<p><em type="italic">Aarvoesjugniedimmie Noerhte-Trööndelagesne</em> </p>
<p><em type="bold">Jieleme jïh regijovnale evtiedimmie</em> </p>
<p>1. Mijjieh sïjhtebe aktem eadtjohke jielemepolitihkem utnedh mij lea båetijen aajkan     sjïehtedamme mij sjïdtedimmiem jïh orresjugniedimmiem eadtjoste, dovne daaletje jielemen     jïh orre sïelti sisnjeli.</p>
<p>2. Mijjieh sïjhtebe noerhtetröönderen jielemen gaskesem Dotkeme-jïh evtiedimmiebyjresigujmie     Trööndelagesne nænnoesåbpoe darjodh, jïh joekoen Tråanten gaskenasjovnale FoU-     tjoeltine. Akten tjåenghkies FoU-strategijen tjïrrh Trööndelagesne, sïjhtebe skreejredh     læssanamme åtnose dotkemistie goh evtiedimmiedïrrege sïeltine.</p>
<p>3. Mijjieh sïjhtebe skreejredh ihke noerhte-tröönderen låhkoe Regijovnale Dotkemefoenteste     Gaske-Nöörje læssene, jïh VRI Trööndelagem vielie åehpies darjodh jïh aelhkebe nuhtjedh.</p>
<p>4. Mijjieh sïjhtebe råajvarimmieh prijoriteradidh mah råajvarimmide dåarjelieh, goh dah golme     Arenaprosjekth: Wind Cluster Mid-Norway, Smart Water Communities, Smart Grid Services.</p>
<p>5. Mijjieh sïjhtebe viehkiehtidh gaavnoes innovasjovnebyjresh nænnoesåbpoe darjodh jïh     pryövedh dejtie lissiehtidh, gaskem jeatjah foenth tseegkedh aarehboelhkeskåårvemidie.</p>
<p>6. Mijjieh sïjhtebe tjïelke barkoevedtijinie årrodh Innovasjovne Nöörjese, jïh mijjieh sïjhtebe     nåhtoem vaeltedh dej maahtoste mij lea sïeltide sjïehtedamme.</p>
<p>7. Mijjieh sïjhtebe jåarhkedh tsavtshvierhtieabparatem aelhkebe darjodh utnijasse.</p>
<p>8. Mijjieh sïjhtebe læssanamme gaskenasjovnaliseringen åvteste barkedh noerhtetröönderen     jieliemisnie.</p>
<p>9. Mijjieh sïjhtebe jåarhkedh sijjieevtiedimmieprosjektide dåarjedidh tjïeltigujmie ektine, jïh</p>
<p><em type="bold">Industrije</em> </p>
<p>1. Mijjieh sïjhtebe eadtjohkelaakan barkedh noerhtetröönderen industrijem evtiedidh     aktanimmien tjïrrh regijovnale tsavtshvierhtide jïh maahtoebyjresidie.</p>
<p>2. Mijjieh sïjhtebe viehkine årrodh industrijesïeltide mah leah jarkelimmesne.</p>
<p>3. Mijjieh sïjhtebe barkedh juktie barkoefaamoem gorredidh industrijese.</p>
<p>4. Mijjieh sïjhtebe Trööndelagen profijlem nænnoesåbpoe darjodh goh regijovne kruana     industrijese.</p>
<p>5. Mijjieh sïjhtebe tsevtsiedæjjine årrodh tjïelti vööste, juktie sjïehteladtedh sjïehteles sijjide jïh     logistihkevuekide industrijese.</p>
<p>6. Mijjieh sïjhtebe barkoesijjide sjïehteladtedh maalme-/mineraleindustrijen sisnjelen.</p>
<p>7. Mijjieh sïjhtebe eadtjohkelaakan barkeh juktie noerhtetröönderen aarvoesjugniedimmiem     gorredidh mij våaromem åtna ålja-jïh gaassegaavnojne Nöörjenmearosne.</p>
<p><em type="bold">Laanteburrie</em> </p>
<p>1. Mijjieh sïjhtebe viehkiehtidh tjåadtjoehtidh jïh evtiedidh noerhtetröönderen jåarta-jïh     skåajjeburriem, dennie vijriesåbpoe barkosne jïh illeminie regijovnalebïevnesistie Tröönderen     laantebårran.</p>
<p>2. Mijjieh sïjhtebe laavenostosne mubpiejgujmie, Mære laanteburrieskuvlem vijriesåbpoe     evtiedidh goh maahtoejarnge jieliemidie mah våaromem utnieh laanteburresne.</p>
<p>3. Mijjieh sïjhtebe barkedh laanteburrien ööhpehtimmiefaalenassem gorredidh     jilleskuvledaltesisnie.</p>
<p>4. Mijjieh sïjhtebe barkedh dïenestem lissiehtidh dejnie stoerre dorjesinie laanteburresne.</p>
<p>5. Mijjieh sïjhtebe barkedh guktie vielie laanteburrievaaroeh vijriesåbpoe evtiesuvvieh jïh vielie     smaaveskaala dorjemassse fylhkesne sjædta.</p>
<p>6. Mijjieh sïjhtebe sjïehteladtedh orre jieliemidie laanteburresne.</p>
<p>7. Mijjieh sïjhtebe Mearoegaedtiebievnesem jårredidh boelhken.</p>
<p>8. Mijjieh sïjhtebe skreejedh læssanamme tjoehpemasse skåajjeste, læssanamme bigkeme     skåajjegeajnojste jïh læssanamme bueriedimmie jïh gorredimmie.</p>
<p>9. Mijjieh sïjhtebe fokusem utnedh båatsoejielemen gïehtelimmienuepide.</p>
<p>10. Mijjieh sïjhtebe laavenjostoem ohtsedh laanteburrien åårganisasjovnigujmie raeriejgujmie      dejnie fierhten jaepien jåartaburriesjïehtedimmine.</p>
<p><em type="bold">Gööleme jïh mearoeburrie</em> </p>
<p>1. Mijjieh sïjhtebe Marijen Strategijesoejkesjinie Trööndelagese vijriesåbpoe barkedh</p>
<p>2. Mijjieh sïjhtebe hijven lïerehtimmie-jïh maahtoefaalenassi åvteste barkedh marijne sektovren     sisnjelen, dovne jïjtselaakan jïh mubpiejgujmie ektine.</p>
<p>4. Mijjieh sïjhtebe arealesoejkesjimmiem, mearoegaedtiedajvesoejkesjimmiem jïh     goerehtallemem mearoebetneste prijoriteradidh.</p>
<p>5. Mijjieh sïjhtebe ahkedh eadtjohkelaakan barkedh ihke Noerhte-Trööndelage edtja stuvrijinie     årrodh mearoeburrien sisnjelen, jïh ihke fylhke edtja sov låhkoem åadtjodh gosse orre     konsesjovnh joekede.</p>
<p>6. Mijjieh sïjhtebe sjïehteladtedh guktie nænnoes aarvoesvaalhtesh sjidtieh     loesebïepmehtimmien sisnjelen, jïh viehkiehtidh evtiedidh aktem buerebe nuhtemem     bioveahkeste.</p>
<p>7. Mijjieh sïjhtebe viehkiehtidh dejtie mearoegaedtien lïhkes göölemevinhtside gorredidh, jïh     orre guelieveahkaj åvteste barkedh.</p>
<p>8. Mijjieh sïjhtebe  akten desentraliseradamme dåastomestruktuvren åvteste barkedh, juktie     guelieh gorredidh jurjiehtimmieindustrijese.</p>
<p>9. Mijjieh sïjhtebe barkedh  mearoen loesetjïerth fylhkesne gorredidh laavenjostosne gaskem     jeatjah Loesen jïh tjaetsiebyjresen maahtoejarngine.</p>
<p><em type="bold">Jielemeevtiedimmie jïh fealadasse kultuvren sisnjelen </em> </p>
<p>1. Mijjieh sïjhtebe læssanamme råajvarimmieh utnedh kultuvrejieliemasse fylhkesne, jïh mijjieh     sïjhtebe aktem eadtjohke politihkem daennie suerkesne utnedh mij våaromem åtna     Trööndelagen Kultuvrejielemestrategijesne.</p>
<p>2. Mijjieh sïjhtebe kultuvrelle Noerhte-Trööndelagem fealadimmieulmine vijriesåbpoe evtiedidh,     jïh fylhken ræjhkoes kultuvremojhtesh jïh byögkeles kultuvreinstitusjovnh attraksjovnine     evtiedidh.</p>
<p>3. Mijjieh sïjhtebe Trööndelagen fealadimmiestrategijem tjïrrehtidh. Mijjieh sïjhtebe daejtie     tjoeltide dåarjedidh.     Histovrijen Trööndelage vijkingeaejkine jïh Olaven aarvojne     Mearoegaedtie jïh mearoegaedtiekultuvre     Eatneme- jïh miehtjiejieleme</p>
<p>4. Mijjieh sïjhtebe barkedh ihke Frostating, dejnie histovrijes ulmine maam sijjie åtna,     fealadassesne nuhtjesåvva.</p>
<p>5. Mijjieh sïjhtebe lissiehtimmiem sjïehteladtedh eatneme- jïh miehtjiesjieliemisnie regijovnesne.</p>
<p>6. Mijjieh sïjhtebe fealadasseaktööridie viehkiehtidh orre jïh vielie ållesth fealadassedååjresh     evtiedidh, jïh åtnose vaeltedh orre teknologeles vuekieh.</p>
<p>7. Mijjieh sïjhtebe Regijovnale Evtiedimmieprogrammen tjïrrh vierhtieh læjkodh åarjelsaemien     jielemeevtiedæmman.</p>
<p>8. Mijjieh sïjhtebe regijovnale råajvarimmieh dåarjedidh kultuvrejielemesuerkesne, goh Rock     City Namsos jïh Tinved-byjrese.</p>
<p xml:lang="nob"><em type="bold">Nord-Trøndelag Elektrisitetsverk  </em> </p>
<p>1. Edtja Nord-Trøndelag Elektrisitetsverk vijriesåbpoe evtiedidh goh laantebielien vihkielommes     energijeaktööre.</p>
<p>2. NTE edjta aaj maehtedh sïelteevtiedimmine gïehtelidh dejnie suerkine gusnie     noerhtetröönderen siebriedahke sjïere tsiehkieh åtna lyhkesidh, jallh gusnie mijjieh jearohke     NTE dïedtem vaalta.</p>
<p><em type="italic">Byjrese jïh klijma Noerhte-Trööndelagesne</em> </p>
<p>1. Mijjieh sïjhtebe ulmide Noerhte-Trööndelagen Klijma- jïh energijesoejkesjisnie illehtidh     goevten 2010, giehpiedigmmien bïjre klijmagaasseluejhtiemistie jïjtse gïehteldimmesne 50     %, 2020 åvtelen.</p>
<p>2. Mijjieh sïjhtebe sïejhmelaakan striengkies byjresekrievemh utnedh fylhkentjïelten jïjtse     giehteldimmesne, gaskem jeatjah åestemelatjkoeh, leejjemelatjkoeh jïh gosse orre     sjïehtedimmieh dorjesuvvieh åestemen bïjre skovhtedïenesjijstie.</p>
<p>3. Mijjieh sïjhtebe skreejredh klijmavietseles teknologijem jïh orrestimmeles energijem evtiedidh     dejtie prosjektide mah dorjesuvvieh Regijovnale Evtiedimmieprogrammen sisnjelen.</p>
<p>4. Mijjieh sïjhtebe, tjïeltigujmie jïh jielieminie ektine, barkedh saetniedehtedh klijmasoejkesjen</p>
<p>5. Mijjieh sïjhtebe Soejkesje- jïh bigkemelaaken dïrreginie nåhtadidh klijmapolitihkesne.</p>
<p>6. Mijjieh sïjhtebe lissiebigkemem orrestimmeles energijeste dåarjedidh fylhkesne.</p>
<p>7. Mijjieh sïjhtebe læssanamme skåajjegorredimmien åvteste barkedh mij klijmadïenestem     vadta, jïh klijmaskåajjem sjïdtedehtedh.</p>
<p>8. Mijjieh sïjhtebe viehkiehtidh Plant.tre.no-kampanjem jåarhkedh.</p>
<p>9. Mijjieh sïjhtebe bueriedimmiem geajnojste prijoriteradidh mah leah traegkies.</p>
<p><em type="italic">Energije</em> </p>
<p>1. Mijjieh sïjhtebe staateles åejvieladtjh tsevtsedh juktie aktem vielie reaktoe straejmieåasam     åadtjodh</p>
<p>2. Mijjieh sïjhtebe jienebh råajvarimmieh dåarjedidh mah leah hijven energijeekonomijese</p>
<p>3. Mijjieh sïjhtebe sjïehteladtedh læssanamme lissiebigkemasse onne- jïh smaavefaamoe-     vierhkijste.</p>
<p>4. Mijjieh sïjhtebe jienebh råajvarimmieh dåarjedidh gietskies bioenergijen sisnjelen</p>
<p>5. Mijjieh sïjhtebe govlesadtemem jåarhkedh sïeltine Industrikraft Midt-Norge juktie     baakoefaamoevierhkiem buektiehtidh Skognesne.</p>
<p>6. Mijjieh sïjhtebe barkedh ihke Lauvøya, Viknesne salkehtamme sjædta goh     foeresjimmiesijjieh gaassedorjemassesne  Nöörjenmearosne.</p>
<p><em type="italic">Ööhpehtimmie jïh maahtoe Noerhte-Trööndelagesne</em> </p>
<p>1. Edtja Noerhte-Trööndelagen jåarhkeskuvlh evtiedidh guktie dah dej bööremes gaskem     sjidtieh laantesne.</p>
<p>2. Mijjieh sïjhtebe tjïeltigujmie jïh dejnie jeatjah guejmievoetine Byjjenimmiekommisjovneste,     Noerhte-Trööndelagen.Byjjennimmieprogrammen bïjre laavenjostedh.</p>
<p>3. Mijjieh sïjhtebe aktem tjarke fokusem utnedh råajvarimmide juktie jienebh tjïrrh åadtjodh, jïh     råajvarimmide dejtie mah lïerehtimmeste gehtjieh, gaskem jeatjah vielie dæjpeles     lïerehtimmie sïeltine.</p>
<p>4. Mijjieh sïjhtebe aktem skuvlestruktuvrem utnedh mij aktem desentraliseradamme jïh     nænnoes ööhpehtimmiefaalenassem vadta.</p>
<p>5. Mijjieh sïjhtebe dam systematihkeles barkoem kvaliteeteevtiedimmine skuvline jïh sïeltine     jåarhkedh, jïh vuarjasjidh ööhpehtimmieevalueringem sjïehtesjidh. Edtja learoehkidie meatan     vaeltedh bueriedimmiebarkosne.</p>
<p>6. Mijjieh sïjhtebe skuvle-hiejmelaavenjostoem nænnoesåbpoe darjodh jåarhkelierehtimmesne.</p>
<p>7. Mijjieh sïjhtebe jåarhkedh barkedh irhkemen vööste skuvlesne, aktine sjïere fokusinie     haestiemidie ektiedamme nedteåtnose jïh mobijletellefovnese. Mijjieh sïjhtebe fokusem     utnedh råajvarimmide mah irhkemem heerredieh, dovne skuvlesne jïh dennie mubpene     siebriedahkesne.</p>
<p>8. Mijjieh sïjhtebe eadtjohkelaakan barkedh ihke jienebh learohkh edtjieh     studijespesialiseringen veeljedh giehtjedimmine, realfaagine jïh gieline.</p>
<p>9. Mijjieh sïjhtebe jielemem haestedh tjåenghkies barkose juktie realefaagide jåarhkeskuvlesne     evtiedidh, guktie dah fryöjstehke sjidtieh noeride Noerhte-Trööndelagesne.</p>
<p>10. Skuvlh daan beajjetje privaateskuvlelaaken sisnjelen akte vierhtie jïh lissiehtahke</p>
<p>11. Mijjieh sïjhtebe Karrierejarngem jïh raeriestimmiedïenesjem vijriesåbpoe evtiedidh, jïh akten       buerebe raeriestimmien jïh karrierebihkedimmien åvteste barkedh, dovne maadthskuvlesne,        jåarhkeskuvlesne jïh geerve almetjidie.</p>
<p>12. Mijjieh sïjhtebe barkedh guktie jienebh lïerehtæjjasijjieh sjidtieh, jïh hoksedh guktie jienebh       lïerehtimmiesijjieh sjidtieh fylhkentjïelten jijtsh gïehteldimmine.</p>
<p>13. Mijjieh sïjhtebe gorredidh guktie laantelinjah treavkagaarsjelimmesne jïh göölemisnie        jåerhkieh, jïh barkedh tseegkedh aktem laantelinjam friidrettesne.</p>
<p>14. Mijjieh sijhtebe aktem nænnoesåbpoe fokusem utnedh heerreden healsoeråajvarimmide       learoehkidie, joekoen suerkesne psyskiske healsoe jïh geeruveheerreden råajvarimmieh.</p>
<p>15. Mijjieh sïjhtebe fokusem utnedh entreprenørskapese skuvlesne jïh læssanamme åtnose       Ungt Entreprenørskapen programmijste, abpe ööhpehtimmieboelhken.</p>
<p>16. Mijjieh sïjhtebe barkedh faageskuvlide evtiedidh jïh pryövedh dam ekonomeles våaromem       gïehteldæmman bueriedidh.</p>
<p>17. Mijjieh sïjhtebe jåarhkedh barkoem lissiehtidh stuvremisnie jïh maahtoelutnjemisnie       jåarhkeskuvlen barkijidie fylhkesne.</p>
<p>18. Mijjieh sïjhtebe sïejhmelaakan barkedh maahtoedaltesem lissiehtidh Noerhte-       Trööndelagesne laavenjostosne jollebe ööhpehtimmieinstitusjovnine, joekoen HINT.</p>
<p><em type="italic">Skovhte jïh infrastruktuvre Noerhte-Trööndelagesne</em> </p>
<p>1. Mijjieh sïjhtebe aktene lihke laavenjostosne Møre jïh Romsdalen jïh Åarjel-Trööndelagen     fylhkentjïeltigujmie barkedh akten tjåenghkies regijovnale skovhtesoejkesjen åvteste (RTP)     mij g.j skovhtevuekieh iktede mah leah fylhki dåaresth, jïh viehkehte gaajhkh skovhtevuekieh     ektesne vuejnedh juktie aktem evtiedimmiem buektiehtidh fylhkesne jïh regijovnesne mij     båetijen aajkan sjeahta. RTP edtja aaj fylhken jïh regijovnen raerieh årrodh gosse edtja      Nasjonale Transportplanem (NTP) vihth jårredidh.</p>
<p>2. Mijjieh sïjhtebe mijjen raeriej tjïrrh Nasjonal Transportplanese daerpiesvoetem vihtiestidh     bigkemasse jïh bueriedæmman geajnojste E6 jïh E 14, jïh bigkemasse jïh elektrifiseringese     ruevtieraajroelaajroste Tråante - Stientje  jïh Meråkerelaajroe.</p>
<p>3. Mijjieh sïjhtebe staeriedimmien tjïrrh fylhkengeajnoesoejkesjistie boelhken, våaromem     bïejedh juktie orre bigkemeråajvarimmieh reaktoelaakan prijoriteradidh.</p>
<p>4. Mijjieh sïjhtebe leavloem biejedh jielemen skovhtedaerpiesvoetese soejkesjisnie.</p>
<p>5. Mijjieh sïjhtebe dejtie nænnoestamme prosjektide tjïrrehtidh daaletje     fylhkengeajnoesoejkesjisnie.</p>
<p>6. Mijjieh sïjhtebe asfalteprogrammem tjïrrehtidh, guktie gaajhkh fyhkengeajnoeh asfaltem     utnieh jaepien 2020.</p>
<p>7. Mijjieh sïjhtebe barkedh ihke akte båetijen aejkien logistihketjoelmesijjie Trööndelagese,      aktem  integreradamme vuekiem voebnesje dovne ruevtieraajrose, geajnose jïh mearose.</p>
<p>8. Mijjieh sïjhtebe aktem pryövenasseöörnegem tjïrrehtidh alko-laesine skuvlebussine.</p>
<p>9. Mijjieh sïjhtebe jåarhkedh ektieskovhtefaalenassem fylhkesne evtiedidh  akten     daerpiesvoeten mietie stuvreldh skovhte-jïh saehtemedienesjen tjïrrh, ruvteskovhtide     eatnamisnie jïh mearosne.</p>
<p>10. Mijjieh sïjhtebe eadtjohkelaakan barkedh gaajhkh golme girtesijjieh fylhkesne evtiedidh, jïh       joekoen åenehksbaanesijjide jïh valkesefaalenassem daesnie.</p>
<p>11. Mijjieh sïjhtebe båetijen aejkien feerjafaalenassem gorredidh unnemes daan beajjetje       daltesisnie, jïh eadtjohkelaakan barkedh staateles mieriedåarjojde feerjide bueriedidh.</p>
<p>12. Mijjieh sïjhtebe eadtjohkelaakan barkoem tsevtsedh juktie sielkedahkh jïh laajroeh        bueriedidh.</p>
<p>13. Mijjieh sïjhtebe valkesejearsoesvoetem geajnojne bueriedidh, mij våaromem åtna       nullevisjovnesne.</p>
<p><em type="italic">Healsoe Noerhte-Trööndelagesne</em> </p>
<p><em type="bold">Almetjehealsoe</em> </p>
<p>1. Akten orre laaken gaavhtan dle sïjhtebe vijriesåbpoe evtiedidh jïh syjhtedassedaltesem     lissiehtidh almetjehealsoebarkosne Noerhte-Trööndelagesne, jïh staatem haestedh     eventuelle pilotestatusasse suerkesne.</p>
<p>2. Mijjieh sïjhtebe vuarjasjidh jïjtse åårganisasjovnem lissiehtidh siebriedahkemedisijsnen      maahtojne.</p>
<p>3. Mijjieh sïjhtebe vijriesåbpoe barkedh dejnie nænnoestamme almetjehealsoestrategijine.</p>
<p>4. Almetjehealsoebarkosne sïjhtebe daejtie aamhtesidie leavloem bïejedh;     geeruveheerredimmie, ööhpehtimmie, kultuvre, systematihkeles jïh soejkesjimmie jïh tjarke     fokusem utnedh laavenjostose tjïeltigujmie jïh jïjtjevyljehke siebriejgujmie.    Råajvarimmieh mah vuajnoeh sjugniedieh sijhtieh joekoen viehkeles årrodh    geeruveheerreden barkosne.</p>
<p>5. Mijjieh sïjhtebe vijriesåbpoe barkedh nullevisjovnine aemieluesemen vööste.</p>
<p>6. Mijjieh sïjhtebe viehkiehtidh HUNT dotkemejarngem vijriesåbpoe evtiedidh goh akte     daajroesijjie almetjiehealsoebarkose.</p>
<p>7. Mijjieh sïjhtebe viehkiehtidh soejkesjidh jïh tjïrrehtidh HUNT 4.</p>
<p><em type="bold">Baeniehealsoe</em> </p>
<p>1. Mijjieh sïjhtebe  eadtjohkevoetem jïh kvaliteetem tjåadtjoehtidh baeniehealsoedïenesjisnie.</p>
<p>2. Mijjieh sïjhtebe barkedh akten eensi baeniesujhtemen åvteste skiemtjijidie, dejtie mah     sujhtemem daarpesjieh jïh geeruveutnijidie</p>
<p>3. Mijjieh sïjhtebe akten heerreden baeniesujhtemen åvteste barkedh.</p>
<p>4. Mijjieh sïjhtebe barkedh ihke baeniehealsoedïenesje akte bielie sjædta dehtie sïejhme     healsoefaalenasseste.</p>
<p>5. Mijjieh sïjhtebe namhtah baeniebåehtjierdimmiem vedtedh, bæjjese 20 jaepiej raajan.</p>
<p><em type="italic">Kultuvre jïh gaarsjelimmie Noerhte-Trööndelagesne </em> </p>
<p>1. Mijjieh sïjhtebe viehkiehtidh guktie akte gamte kultuvrefaalenasse sjædta noerhte-tröönderen     almetjidie.</p>
<p>2. Mjjieh sïjhtebe akte eadtjohke guejmie årrodh  kultuvre- jïh gaarsjelimmiesuerkien siebride,     aktöörh jïh öörnedæjjah gaarsjelimmien, tjeahpoen jïh jeatjah kultuvrevuekiej sisnjeli.</p>
<p>3. Mijjieh sïjhtebe hoksedh ihke voemeluktie fylhkentjïelten kultuvrevierhtijste edtja darjoemidie      juhtedh.</p>
<p>4. Mijjieh sïjhtebe laavenjostoem utnedh gaarsjelimmine, joekoen tseegkeldahkestrategijen jïh     joekedimmien jïh åtnoen bïjre prosjektevierhtijste/spielevierhtijste.</p>
<p>6. Mijjieh sïjhtebe profesjovnelle tjeahpojne vijriesåbpoe barkedh öörnegi tjïrrh mah leah     fryöjstehke tjiehpiedæjjide, guktie dah sijhtieh årrodh jïh barkedh Noerhte-Trööndelagesne.</p>
<p>7. Mijjieh sïjhtebe kultuvremojhtesevaarjelimmiem nænnoesåbpoe darjodh.</p>
<p>8. Mijjieh sïjhtebe jåarhkedh åarjelsaemien kultuvrem gorredidh, gaskem jeatjah laavenjostosne     Saemiedigkine.</p>
<p><em type="italic">Akte faerhmeles Noerhte-Trööndelage</em> </p>
<p>1. Mijjieh sïjhtebe Noerhte-Trööndelage edtja akte faerhmeles siebriedahke årrodh, gusnie     gaajhkh sijjiem utnieh siebriedahkesne jïh barkosne, saaht guktie svihtjemevoete lea, tjoele,     aaltere, seksuellevoete, etnisiteete, religijovne jallh politihkeles vuajnoe.</p>
<p>2. Mijjieh sïjhtebe almetjh bööredidh meatan årrodh prosessine åvtelen sjæjsjalimmieh     vaaltasuvvieh. Mijjieh sïjhtebe gaahpoevoetem utnedh gosse edtja vihkeles aamhtesh     gïetedidh. Jïh mijjieh sïjhtebe aktem lihke laavenjostoem utnedh siebriejgujmie     barkoejieliedisnie, tjïeltine, jijtjevyljehke tjïertine jïh siebrine jïh jeatjah siebriedahken     aktöörigujmie.</p>
<p>3. Fylhkentjïelten barkijh akte vihkeles vierhtie. Mijjieh sïjhtebe aktem hijven laavenjostoem     utnedh barkiji siebriejgujmie. Mijjieh sïjhtebe aktem barkoevedtijepolitihkem sjïehteladtedh     mij sjeahta jieleden gaajhkide boelhkide, jïh fokusem utnedh ovvaajteles bielietijjese.</p>
<p><em type="italic">Byjngetje laavenjostoe jïh tsevtemebarkoe</em> </p>
<p><em type="bold">Gaskenasjovnale barkoe:</em> </p>
<p>1. Mijjieh sïjhtebe Gaskenasjovnale strategijem Trööndelagese tjïrrehtidh.</p>
<p>2. Mijjieh sïjhtebe aktem åeliedihks laavenjostoem Murmanskeregijovnine tseegkedh. Jïh     tjirkijeråållem vaeltedh aktene tröönderen laavenjostosne Barentseregijovnine.</p>
<p>3. Mijjieh sïjhtebe dam eadtjohke barkoem jåarhkedh gaskenasjovnale barkosne     jåarhkelïerehtimmesne, jïh sjïehteladtedh meatan  årrodh EU'n programmine.</p>
<p>4. Mijjieh sïjhtebe eadtjohkelaakan meatan årrodh Interreg-laavenjostosne.</p>
<p><em type="bold">Tsevtsemebarkoe reerenassen jïh stoerredigkien vööste:</em> </p>
<p>1. Mijjieh sïjhtebe barkedh ihke maana-jïh noeresiebrieh buerebe ekonomeles tsiehkieh     åadtjoeh.</p>
<p>2. Mijjieh sïjhtebe eadtjohkelaakan barkedh juktie noerhte-tröönderen aarvoesjugniedimmiem     gorredidh, mij våaromem åtna ålja- jïh gaassegaavnojne Nöörjenmearosne.</p>
<p>3. Mijjieh sïjhtebe akten buerebe balansen åvteste barkedh  åtnoen jïh vaarjelimmien gaskem     eatnemevierhtijste.</p>
<p>4. Mijjieh sïjhtebe staateles fealadimmieåajvaladtjem haestedh aktem sjïere lissiebarkoem     darjodh såålesiebriedahkide.</p>
<p>5. Mijjieh sïjhtebe læssanamme beetnehsertiestimmieh fealadæmman krievedh, juktie     maehtedh fylhkengeajnojde ållesth finansieradidh.</p>
<p>6. Mijjieh sïjhtebe nasjovnale laanteburriepolitihkem tsevtsedh strategiji mietie Trööndelagen     laanteburriebievnesisnie.</p>
<p>7. Mijjieh sïjhtebe akten dan bööremes båehtjierdimmiefaalenassen åvteste barkedh goh     gåarede, sjïerehealsoedienesjen sisnjelen dejtie noerhtetröönderen årroejiidie.</p>
<p>8. Mijjieh sïjhtebe barkedh juktie dejtie göökte skiemtjegåetide fylhkesne tjåadtjoehtidh.</p>
<p>legitimiteetem åådtje, jïh mij tsiehkiem buerede reeremen jïh voenges årroji/jielemeaktööri     gaskemsh.</p>
<p><em type="bold">Laavenjostoe fylhkenraasten rastah:</em> </p>
<p>1. Mijjieh sïjhtebe aktem tjïelke evtiedimmiepolithkem utnedh Trööndelagese, jïh dam lihke     laavenjostoem jåarhkedh Åarjel-Trööndelagine jïh Tråantine.</p>
<p>2. Mijjïeh sïjhtebe laantebielielaavenjostoem prijoriteradih dovne noertese Nordlaantine, jïh     åarjese Åarjel-Trööndelagine jïh Møre jïh Romsdaline.</p>
<p>3. Mijjieh sïjhtebe barkoem jåarhkedh LU'sne (Laantebieliemoenehtse Noerhte-Trööndelagese     jïh Noerhte-Nöörjese)</p>
<p><em type="bold">Laavenjostoe tjïeltigujmie:</em> </p>
<p>1. Mijjieh sïjhtebe tjïeltigujmie lïhke laavenjostedh stuvrehtimmieaamhtesinie mah leah vihkeles     infrastruktuvren jïh fealadimmien gaavhtan.</p>
<p>2. Mijjieh sïjhtebe regijovneraeriejgujmie jïh aktegstjïeltigujmie laavenjostedh regijovnale     evtiedimmieråajvarimmiej bïjre.</p>
<p>3. Mijjieh sïjhtebe aktem lïhke laavenjostoem utnedh tjïeltigujmie Byjjenimmieprogrammen bïjre     Noerhte-Trööndelagesne.</p>
<p>4. Mijjieh sïjhtebe lïhke laavenjostoem utnedh gåassoehtæjjatjïeltigujmie mijjen jåarhkeskuvlide     jïh mijjen fylhkentjïelten institusjovnide. Sïjhtebe aaj aktem lihke laavenjostoem utnedh     gåassoehtæjjatjïeltigujmie mijjen vihkeles siebriedahkeinstitusjovnide, goh skïemtjegåetieh     jïh HINT'en vijhte campush.</p>
</body></document>