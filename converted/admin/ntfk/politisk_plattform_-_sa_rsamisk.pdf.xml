<document xml:lang="sma" id="no_id"><header><title/><genre code="admin"/><author><unknown/></author><wordcount>2431</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.ntfk.no/Aarjelsaemien/Documents/Politisk%20plattform%20-%20s%C3%B8rsamisk.pdf</origFileName><parallel_text xml:lang="nob" location="politisk_plattform_endelig_versjon_ap-h-krf.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Noerhte-Trööndelage båetijen aejkien sïjse </em>Båetijen aejkien edtjebe mijjen jieledh jieledh. Fylhkendigkien vihkielommes laavenjasse lea Noerhte-Trööndelagem stuvredh orre aejkiej sïjse. Dïhte åelede mijjem aktem siebriedahkem evtiedidh mij båetijen aajkan sjeahta, mij aktegsalmetjem ååktoe jïh gusnie mijjieh ektesne raerieh gaavnebe dejtie stoerre laavenjasside. Mijjieh sïjhtebe Trööndelagen sijjiem veartensisnie åvtese lutnjedh, jïh nuepieh aaj vuejnedh Noerhte-Trööndelagen jïh Nöörjen raasti ålkoli. Daarjoekrievemh sijhtieh læssanidh dejtie jeanatjommes barkojde jïh jieliemidie båetijen aejkien. Dannasinie dle byjjenimmiem jïh ööhpehtimmiem jollemes lutnjebe minngeben fylhkedigkieboelhken. Mijjen noerhte-tröönderen noerh edtjieh skuvlem dååjredh goh akte jearsoes sijjie gusnie sjïdtedieh, haalvoeh jïh lierieh, jïh eadtjohkelaakan meatan årroeh båetijen aejkien sielth jïh dorjesh sjugniedidh Noerhte-Trööndelagesne. Noerhte-Trööndelage edtja fryöjstehke jïh sjïehtedamme vååjnedh båetijen aajkan. Dannasinie vihkeles noeride tsevtsmem vedtedh gaajhkine suerkine. Almetjh edtjieh daesnie årrodh jïh murriedidh, edtja barkoefaamoem gorredidh jïh åssjaldahkh jïh orresjugniedimmiem sjïdtedehtedh. Hijven voenges siebriedahkh, jearsoesvoete, kultuvre jïh dååjrese leah vihkeles ihke sielth edtjieh tseegkesovvedh, jïh ihke fuelhkieh edtjieh roehtsem akten sæjjan åadtjodh. Mijjieh sïjhtebe reaktan bïjre vaarjelidh jeatjahlaakan årrodh aktene siebriedahkesne gusnie goerkese betnesne, jïh gusnie sinsitniem ååktoe, dïedtem åtna sinsætnan jïh båetije boelvide. Mijjieh sïjhtebe tjïertestidh mijjen eatnemevierhtieh reeresuvvieh jïh evtiesuvvieh eensilaakan jïh monnehkelaakan. Tjielke elmie, tjielke mearoe jïh akte iemie jiebnevoete leah vihkielommes aarvoeh. Mijjieh sïjhtebe aktem eadtjohke byjrese-jïh klijmapolitihkem utnedh gaajhkine ektiedimmine. Mijjieh sïjhtebe mijjen fealadimmiepolitihken tjïrrh jearsoes jïh hijven persovnevalkesem prijoriteradidh jïh ihke jieliemasse radtjoes fealadimmienuepieh åådtje Noerhte-Trööndelagesne seammalaakan goh jeatjah lehkesne laantesne, jielebe guhkebem goh gåess'akt. Fylhkendigkien stööremes laavenjasse dej båetiji jaepiej sæjhta årroeh nuekies barkoefaamoem gorredidh mah maehtieh mijjen voeres almetjidie sujhtedh jïh mijjen sïeltine barkedh. Barkoekrirrie, Åelkieskrirrie jïh Kristeles Almetjekrirrie sijhtieh laavenjostoen tjïrrh fylhkendigkesne viehkiehtidh aktem Noerhte-Trööndelagem sjugniedidh mij lea båetijen aajkan sjïehtedamme. Noerh, daajroe, orresjugniedimmie jïh byjrese sijhtieh meatan årrodh abpe mijjen politihkesne. </p>
<p>Noerh Noerhte-Trööndelagesne 1. Mijjieh sïjhtebe baajedh noeride meatan årrodh moenedh jïh tsevtsedh Noerhte- Trööndelagesne. 2. Mijjieh sïjhtebe noereråajvarimmide vuarjasjidh jïh dam aktem sïllem guhkiebasse vaeltedh. 3. Mijjieh sïjhtebe noerekonferansem jåarhkedh goh akte sijjie gusnie noerh jïh politihkerh gaavnesjieh, jïh politihkem ektesne evtiedieh. 4. Mijjieh sïjhtebe noeride skreejredh meatan årrodh politihkeles darjoeminie, gaskem jeatjah learohkeraeriej jïh noerieraeriej tjïrrh. 5. Mijjieh sïjhtebe maanah jïh noerh Noerhte-Trööndelagesne edtjieh hijven nuepieh åadtjodh daajroem vejtiestidh, jïh maehtelesvoeth gelliesåarhts darjomi jïh iedtji sisnjeli evtiedidh. 6. Mijjieh sïjhtebe råajvarimmide Noere Entreprenørskapesne lissiehtidh. 7. Mijjieh sïjhtebe dåårrehtimmiem barkoejieliedasse meatan vaeltedh dovne jieliemisnie jïh byögkeles sektovresne, goh akte tjïelke bielie noereråajvarimmijste. Aarvoesjugniedimmie Noerhte-Trööndelagesne <em type="bold">Jieleme jïh regijovnale evtiedimmie </em>1. Mijjieh sïjhtebe aktem eadtjohke jielemepolitihkem utnedh mij lea båetijen aajkan sjïehtedamme mij sjïdtedimmiem jïh orresjugniedimmiem eadtjoste, dovne daaletje jielemen jïh orre sïelti sisnjeli. 2. Mijjieh sïjhtebe noerhtetröönderen jielemen gaskesem Dotkeme-jïh evtiedimmiebyjresigujmie Trööndelagesne nænnoesåbpoe darjodh, jïh joekoen Tråanten gaskenasjovnale FoU- tjoeltine. Akten tjåenghkies FoU-strategijen tjïrrh Trööndelagesne, sïjhtebe skreejredh læssanamme åtnose dotkemistie goh evtiedimmiedïrrege sïeltine. 3. Mijjieh sïjhtebe skreejredh ihke noerhte-tröönderen låhkoe Regijovnale Dotkemefoenteste Gaske-Nöörje læssene, jïh VRI Trööndelagem vielie åehpies darjodh jïh aelhkebe nuhtjedh. 4. Mijjieh sïjhtebe råajvarimmieh prijoriteradidh mah råajvarimmide dåarjelieh, goh dah golme Arenaprosjekth: Wind Cluster Mid-Norway, Smart Water Communities, Smart Grid Services. 5. Mijjieh sïjhtebe viehkiehtidh gaavnoes innovasjovnebyjresh nænnoesåbpoe darjodh jïh pryövedh dejtie lissiehtidh, gaskem jeatjah foenth tseegkedh aarehboelhkeskåårvemidie. 6. Mijjieh sïjhtebe tjïelke barkoevedtijinie årrodh Innovasjovne Nöörjese, jïh mijjieh sïjhtebe nåhtoem vaeltedh dej maahtoste mij lea sïeltide sjïehtedamme. 7. Mijjieh sïjhtebe jåarhkedh tsavtshvierhtieabparatem aelhkebe darjodh utnijasse. 8. Mijjieh sïjhtebe læssanamme gaskenasjovnaliseringen åvteste barkedh noerhtetröönderen jieliemisnie. 9. Mijjieh sïjhtebe jåarhkedh sijjieevtiedimmieprosjektide dåarjedidh tjïeltigujmie ektine, jïh viehkiehtidh guktie fyllhken regijovnejarngh motovrinie sjidtieh dennie regijovnale evtiedimmesne. </p>
<p><em type="bold">Industrije </em>1. Mijjieh sïjhtebe eadtjohkelaakan barkedh noerhtetröönderen industrijem evtiedidh aktanimmien tjïrrh regijovnale tsavtshvierhtide jïh maahtoebyjresidie. 2. Mijjieh sïjhtebe viehkine årrodh industrijesïeltide mah leah jarkelimmesne. 3. Mijjieh sïjhtebe barkedh juktie barkoefaamoem gorredidh industrijese. 4. Mijjieh sïjhtebe Trööndelagen profijlem nænnoesåbpoe darjodh goh regijovne kruana industrijese. 5. Mijjieh sïjhtebe tsevtsiedæjjine årrodh tjïelti vööste, juktie sjïehteladtedh sjïehteles sijjide jïh logistihkevuekide industrijese. 6. Mijjieh sïjhtebe barkoesijjide sjïehteladtedh maalme-/mineraleindustrijen sisnjelen. 7. Mijjieh sïjhtebe eadtjohkelaakan barkeh juktie noerhtetröönderen aarvoesjugniedimmiem gorredidh mij våaromem åtna ålja-jïh gaassegaavnojne Nöörjenmearosne. <em type="bold">Laanteburrie </em>1. Mijjieh sïjhtebe viehkiehtidh tjåadtjoehtidh jïh evtiedidh noerhtetröönderen jåarta-jïh skåajjeburriem, dennie vijriesåbpoe barkosne jïh illeminie regijovnalebïevnesistie Tröönderen laantebårran. 2. Mijjieh sïjhtebe laavenostosne mubpiejgujmie, Mære laanteburrieskuvlem vijriesåbpoe evtiedidh goh maahtoejarnge jieliemidie mah våaromem utnieh laanteburresne. 3. Mijjieh sïjhtebe barkedh laanteburrien ööhpehtimmiefaalenassem gorredidh jilleskuvledaltesisnie. 4. Mijjieh sïjhtebe barkedh dïenestem lissiehtidh dejnie stoerre dorjesinie laanteburresne. 5. Mijjieh sïjhtebe barkedh guktie vielie laanteburrievaaroeh vijriesåbpoe evtiesuvvieh jïh vielie smaaveskaala dorjemassse fylhkesne sjædta. 6. Mijjieh sïjhtebe sjïehteladtedh orre jieliemidie laanteburresne. 7. Mijjieh sïjhtebe Mearoegaedtiebievnesem jårredidh boelhken. 8. Mijjieh sïjhtebe skreejedh læssanamme tjoehpemasse skåajjeste, læssanamme bigkeme skåajjegeajnojste jïh læssanamme bueriedimmie jïh gorredimmie. 9. Mijjieh sïjhtebe fokusem utnedh båatsoejielemen gïehtelimmienuepide. 10. Mijjieh sïjhtebe laavenjostoem ohtsedh laanteburrien åårganisasjovnigujmie raeriejgujmie dejnie fierhten jaepien jåartaburriesjïehtedimmine. <em type="bold">Gööleme jïh mearoeburrie </em>1. Mijjieh sïjhtebe Marijen Strategijesoejkesjinie Trööndelagese vijriesåbpoe barkedh 2. Mijjieh sïjhtebe hijven lïerehtimmie-jïh maahtoefaalenassi åvteste barkedh marijne sektovren sisnjelen, dovne jïjtselaakan jïh mubpiejgujmie ektine. 3. Mijjieh sïjhtebe viehkiehtidh aktine ahkedh monnehke evtiedimmine marijne sektovreste. 4. Mijjieh sïjhtebe arealesoejkesjimmiem, mearoegaedtiedajvesoejkesjimmiem jïh goerehtallemem mearoebetneste prijoriteradidh. 5. Mijjieh sïjhtebe ahkedh eadtjohkelaakan barkedh ihke Noerhte-Trööndelage edtja stuvrijinie årrodh mearoeburrien sisnjelen, jïh ihke fylhke edtja sov låhkoem åadtjodh gosse orre konsesjovnh joekede. 6. Mijjieh sïjhtebe sjïehteladtedh guktie nænnoes aarvoesvaalhtesh sjidtieh loesebïepmehtimmien sisnjelen, jïh viehkiehtidh evtiedidh aktem buerebe nuhtemem bioveahkeste. 7. Mijjieh sïjhtebe viehkiehtidh dejtie mearoegaedtien lïhkes göölemevinhtside gorredidh, jïh orre guelieveahkaj åvteste barkedh. 8. Mijjieh sïjhtebe akten desentraliseradamme dåastomestruktuvren åvteste barkedh, juktie guelieh gorredidh jurjiehtimmieindustrijese. 9. Mijjieh sïjhtebe barkedh mearoen loesetjïerth fylhkesne gorredidh laavenjostosne gaskem jeatjah Loesen jïh tjaetsiebyjresen maahtoejarngine. </p>
<p><em type="bold">Jielemeevtiedimmie jïh fealadasse kultuvren sisnjelen </em>1. Mijjieh sïjhtebe læssanamme råajvarimmieh utnedh kultuvrejieliemasse fylhkesne, jïh mijjieh sïjhtebe aktem eadtjohke politihkem daennie suerkesne utnedh mij våaromem åtna Trööndelagen Kultuvrejielemestrategijesne. 2. Mijjieh sïjhtebe kultuvrelle Noerhte-Trööndelagem fealadimmieulmine vijriesåbpoe evtiedidh, jïh fylhken ræjhkoes kultuvremojhtesh jïh byögkeles kultuvreinstitusjovnh attraksjovnine evtiedidh. 3. Mijjieh sïjhtebe Trööndelagen fealadimmiestrategijem tjïrrehtidh. Mijjieh sïjhtebe daejtie tjoeltide dåarjedidh. Histovrijen Trööndelage vijkingeaejkine jïh Olaven aarvojne Mearoegaedtie jïh mearoegaedtiekultuvre Eatneme- jïh miehtjiejieleme 4. Mijjieh sïjhtebe barkedh ihke Frostating, dejnie histovrijes ulmine maam sijjie åtna, fealadassesne nuhtjesåvva. 5. Mijjieh sïjhtebe lissiehtimmiem sjïehteladtedh eatneme- jïh miehtjiesjieliemisnie regijovnesne. 6. Mijjieh sïjhtebe fealadasseaktööridie viehkiehtidh orre jïh vielie ållesth fealadassedååjresh evtiedidh, jïh åtnose vaeltedh orre teknologeles vuekieh. 7. Mijjieh sïjhtebe Regijovnale Evtiedimmieprogrammen tjïrrh vierhtieh læjkodh åarjelsaemien jielemeevtiedæmman. 8. Mijjieh sïjhtebe regijovnale råajvarimmieh dåarjedidh kultuvrejielemesuerkesne, goh Rock City Namsos jïh Tinved-byjrese. <em type="bold">Nord-Trøndelag Elektrisitetsverk </em>1. Edtja Nord-Trøndelag Elektrisitetsverk vijriesåbpoe evtiedidh goh laantebielien vihkielommes energijeaktööre. 2. NTE edjta aaj maehtedh sïelteevtiedimmine gïehtelidh dejnie suerkine gusnie noerhtetröönderen siebriedahke sjïere tsiehkieh åtna lyhkesidh, jallh gusnie mijjieh jearohke NTE dïedtem vaalta. Byjrese jïh klijma Noerhte-Trööndelagesne 1. Mijjieh sïjhtebe ulmide Noerhte-Trööndelagen Klijma- jïh energijesoejkesjisnie illehtidh goevten 2010, giehpiedigmmien bïjre klijmagaasseluejhtiemistie jïjtse gïehteldimmesne 50 %, 2020 åvtelen. 2. Mijjieh sïjhtebe sïejhmelaakan striengkies byjresekrievemh utnedh fylhkentjïelten jïjtse giehteldimmesne, gaskem jeatjah åestemelatjkoeh, leejjemelatjkoeh jïh gosse orre sjïehtedimmieh dorjesuvvieh åestemen bïjre skovhtedïenesjijstie. 3. Mijjieh sïjhtebe skreejredh klijmavietseles teknologijem jïh orrestimmeles energijem evtiedidh dejtie prosjektide mah dorjesuvvieh Regijovnale Evtiedimmieprogrammen sisnjelen. 4. Mijjieh sïjhtebe, tjïeltigujmie jïh jielieminie ektine, barkedh saetniedehtedh klijmasoejkesjen ulmide giehpiedimmien bïjre klijmagaasseluejhtiemistie Noerhte-Trööndelagesne 30 % 2020 åvtelen. 5. Mijjieh sïjhtebe Soejkesje- jïh bigkemelaaken dïrreginie nåhtadidh klijmapolitihkesne. 6. Mijjieh sïjhtebe lissiebigkemem orrestimmeles energijeste dåarjedidh fylhkesne. 7. Mijjieh sïjhtebe læssanamme skåajjegorredimmien åvteste barkedh mij klijmadïenestem vadta, jïh klijmaskåajjem sjïdtedehtedh. 8. Mijjieh sïjhtebe viehkiehtidh Plant.tre.no-kampanjem jåarhkedh. 9. Mijjieh sïjhtebe bueriedimmiem geajnojste prijoriteradidh mah leah traegkies. </p>
<p>Energije 1. Mijjieh sïjhtebe staateles åejvieladtjh tsevtsedh juktie aktem vielie reaktoe straejmieåasam åadtjodh 2. Mijjieh sïjhtebe jienebh råajvarimmieh dåarjedidh mah leah hijven energijeekonomijese 3. Mijjieh sïjhtebe sjïehteladtedh læssanamme lissiebigkemasse onne- jïh smaavefaamoe- vierhkijste. 4. Mijjieh sïjhtebe jienebh råajvarimmieh dåarjedidh gietskies bioenergijen sisnjelen 5. Mijjieh sïjhtebe govlesadtemem jåarhkedh sïeltine Industrikraft Midt-Norge juktie baakoefaamoevierhkiem buektiehtidh Skognesne. 6. Mijjieh sïjhtebe barkedh ihke Lauvøya, Viknesne salkehtamme sjædta goh foeresjimmiesijjieh gaassedorjemassesne Nöörjenmearosne. Ööhpehtimmie jïh maahtoe Noerhte-Trööndelagesne 1. Edtja Noerhte-Trööndelagen jåarhkeskuvlh evtiedidh guktie dah dej bööremes gaskem sjidtieh laantesne. 2. Mijjieh sïjhtebe tjïeltigujmie jïh dejnie jeatjah guejmievoetine Byjjenimmiekommisjovneste, Noerhte-Trööndelagen.Byjjennimmieprogrammen bïjre laavenjostedh. 3. Mijjieh sïjhtebe aktem tjarke fokusem utnedh råajvarimmide juktie jienebh tjïrrh åadtjodh, jïh råajvarimmide dejtie mah lïerehtimmeste gehtjieh, gaskem jeatjah vielie dæjpeles lïerehtimmie sïeltine. 4. Mijjieh sïjhtebe aktem skuvlestruktuvrem utnedh mij aktem desentraliseradamme jïh nænnoes ööhpehtimmiefaalenassem vadta. 5. Mijjieh sïjhtebe dam systematihkeles barkoem kvaliteeteevtiedimmine skuvline jïh sïeltine jåarhkedh, jïh vuarjasjidh ööhpehtimmieevalueringem sjïehtesjidh. Edtja learoehkidie meatan vaeltedh bueriedimmiebarkosne. 6. Mijjieh sïjhtebe skuvle-hiejmelaavenjostoem nænnoesåbpoe darjodh jåarhkelierehtimmesne. 7. Mijjieh sïjhtebe jåarhkedh barkedh irhkemen vööste skuvlesne, aktine sjïere fokusinie haestiemidie ektiedamme nedteåtnose jïh mobijletellefovnese. Mijjieh sïjhtebe fokusem utnedh råajvarimmide mah irhkemem heerredieh, dovne skuvlesne jïh dennie mubpene siebriedahkesne. 8. Mijjieh sïjhtebe eadtjohkelaakan barkedh ihke jienebh learohkh edtjieh studijespesialiseringen veeljedh giehtjedimmine, realfaagine jïh gieline. 9. Mijjieh sïjhtebe jielemem haestedh tjåenghkies barkose juktie realefaagide jåarhkeskuvlesne evtiedidh, guktie dah fryöjstehke sjidtieh noeride Noerhte-Trööndelagesne. 10. Skuvlh daan beajjetje privaateskuvlelaaken sisnjelen akte vierhtie jïh lissiehtahke fylhkentjïelten jåarhkeskuvlide. Mijjeh sïjhtebe aktem hijven laavenjostoem jåarhkedh dejgujmie. 11. Mijjieh sïjhtebe Karrierejarngem jïh raeriestimmiedïenesjem vijriesåbpoe evtiedidh, jïh akten buerebe raeriestimmien jïh karrierebihkedimmien åvteste barkedh, dovne maadthskuvlesne, jåarhkeskuvlesne jïh geerve almetjidie. 12. Mijjieh sïjhtebe barkedh guktie jienebh lïerehtæjjasijjieh sjidtieh, jïh hoksedh guktie jienebh lïerehtimmiesijjieh sjidtieh fylhkentjïelten jijtsh gïehteldimmine. 13. Mijjieh sïjhtebe gorredidh guktie laantelinjah treavkagaarsjelimmesne jïh göölemisnie jåerhkieh, jïh barkedh tseegkedh aktem laantelinjam friidrettesne. 14. Mijjieh sijhtebe aktem nænnoesåbpoe fokusem utnedh heerreden healsoeråajvarimmide learoehkidie, joekoen suerkesne psyskiske healsoe jïh geeruveheerreden råajvarimmieh. 15. Mijjieh sïjhtebe fokusem utnedh entreprenørskapese skuvlesne jïh læssanamme åtnose Ungt Entreprenørskapen programmijste, abpe ööhpehtimmieboelhken. 16. Mijjieh sïjhtebe barkedh faageskuvlide evtiedidh jïh pryövedh dam ekonomeles våaromem gïehteldæmman bueriedidh. 17. Mijjieh sïjhtebe jåarhkedh barkoem lissiehtidh stuvremisnie jïh maahtoelutnjemisnie jåarhkeskuvlen barkijidie fylhkesne. 18. Mijjieh sïjhtebe sïejhmelaakan barkedh maahtoedaltesem lissiehtidh Noerhte- Trööndelagesne laavenjostosne jollebe ööhpehtimmieinstitusjovnine, joekoen HINT. Skovhte jïh infrastruktuvre Noerhte-Trööndelagesne 1. Mijjieh sïjhtebe aktene lihke laavenjostosne Møre jïh Romsdalen jïh Åarjel-Trööndelagen fylhkentjïeltigujmie barkedh akten tjåenghkies regijovnale skovhtesoejkesjen åvteste (RTP) mij g.j skovhtevuekieh iktede mah leah fylhki dåaresth, jïh viehkehte gaajhkh skovhtevuekieh ektesne vuejnedh juktie aktem evtiedimmiem buektiehtidh fylhkesne jïh regijovnesne mij båetijen aajkan sjeahta. RTP edtja aaj fylhken jïh regijovnen raerieh årrodh gosse edtja Nasjonale Transportplanem (NTP) vihth jårredidh. 2. Mijjieh sïjhtebe mijjen raeriej tjïrrh Nasjonal Transportplanese daerpiesvoetem vihtiestidh bigkemasse jïh bueriedæmman geajnojste E6 jïh E 14, jïh bigkemasse jïh elektrifiseringese ruevtieraajroelaajroste Tråante - Stientje jïh Meråkerelaajroe. 3. Mijjieh sïjhtebe staeriedimmien tjïrrh fylhkengeajnoesoejkesjistie boelhken, våaromem bïejedh juktie orre bigkemeråajvarimmieh reaktoelaakan prijoriteradidh. 4. Mijjieh sïjhtebe leavloem biejedh jielemen skovhtedaerpiesvoetese soejkesjisnie. 5. Mijjieh sïjhtebe dejtie nænnoestamme prosjektide tjïrrehtidh daaletje fylhkengeajnoesoejkesjisnie. 6. Mijjieh sïjhtebe asfalteprogrammem tjïrrehtidh, guktie gaajhkh fyhkengeajnoeh asfaltem utnieh jaepien 2020. 7. Mijjieh sïjhtebe barkedh ihke akte båetijen aejkien logistihketjoelmesijjie Trööndelagese, aktem integreradamme vuekiem voebnesje dovne ruevtieraajrose, geajnose jïh mearose. 8. Mijjieh sïjhtebe aktem pryövenasseöörnegem tjïrrehtidh alko-laesine skuvlebussine. 9. Mijjieh sïjhtebe jåarhkedh ektieskovhtefaalenassem fylhkesne evtiedidh akten daerpiesvoeten mietie stuvreldh skovhte-jïh saehtemedienesjen tjïrrh, ruvteskovhtide eatnamisnie jïh mearosne. 10. Mijjieh sïjhtebe eadtjohkelaakan barkedh gaajhkh golme girtesijjieh fylhkesne evtiedidh, jïh joekoen åenehksbaanesijjide jïh valkesefaalenassem daesnie. 11. Mijjieh sïjhtebe båetijen aejkien feerjafaalenassem gorredidh unnemes daan beajjetje daltesisnie, jïh eadtjohkelaakan barkedh staateles mieriedåarjojde feerjide bueriedidh. 12. Mijjieh sïjhtebe eadtjohkelaakan barkoem tsevtsedh juktie sielkedahkh jïh laajroeh bueriedidh. 13. Mijjieh sïjhtebe valkesejearsoesvoetem geajnojne bueriedidh, mij våaromem åtna nullevisjovnesne. 14. Mijjieh sïjhtebe viehkiehtidh bigkemem illehtidh daaj baaletje infrastruktuvreste goh gamtebaante jïh mobijletellefovne abpe fylhkesne.</p>
<p>Healsoe Noerhte-Trööndelagesne <em type="bold">Almetjehealsoe </em>1. Akten orre laaken gaavhtan dle sïjhtebe vijriesåbpoe evtiedidh jïh syjhtedassedaltesem lissiehtidh almetjehealsoebarkosne Noerhte-Trööndelagesne, jïh staatem haestedh eventuelle pilotestatusasse suerkesne. 2. Mijjieh sïjhtebe vuarjasjidh jïjtse åårganisasjovnem lissiehtidh siebriedahkemedisijsnen maahtojne. 3. Mijjieh sïjhtebe vijriesåbpoe barkedh dejnie nænnoestamme almetjehealsoestrategijine. 4. Almetjehealsoebarkosne sïjhtebe daejtie aamhtesidie leavloem bïejedh; geeruveheerredimmie, ööhpehtimmie, kultuvre, systematihkeles jïh soejkesjimmie jïh tjarke fokusem utnedh laavenjostose tjïeltigujmie jïh jïjtjevyljehke siebriejgujmie. Råajvarimmieh mah vuajnoeh sjugniedieh sijhtieh joekoen viehkeles årrodh geeruveheerreden barkosne. 5. Mijjieh sïjhtebe vijriesåbpoe barkedh nullevisjovnine aemieluesemen vööste. 6. Mijjieh sïjhtebe viehkiehtidh HUNT dotkemejarngem vijriesåbpoe evtiedidh goh akte daajroesijjie almetjiehealsoebarkose. 7. Mijjieh sïjhtebe viehkiehtidh soejkesjidh jïh tjïrrehtidh HUNT 4. <em type="bold">Baeniehealsoe </em>1. Mijjieh sïjhtebe eadtjohkevoetem jïh kvaliteetem tjåadtjoehtidh baeniehealsoedïenesjisnie. 2. Mijjieh sïjhtebe barkedh akten eensi baeniesujhtemen åvteste skiemtjijidie, dejtie mah sujhtemem daarpesjieh jïh geeruveutnijidie 3. Mijjieh sïjhtebe akten heerreden baeniesujhtemen åvteste barkedh. 4. Mijjieh sïjhtebe barkedh ihke baeniehealsoedïenesje akte bielie sjædta dehtie sïejhme healsoefaalenasseste. 5. Mijjieh sïjhtebe namhtah baeniebåehtjierdimmiem vedtedh, bæjjese 20 jaepiej raajan. Kultuvre jïh gaarsjelimmie Noerhte-Trööndelagesne 1. Mijjieh sïjhtebe viehkiehtidh guktie akte gamte kultuvrefaalenasse sjædta noerhte-tröönderen almetjidie. 2. Mjjieh sïjhtebe akte eadtjohke guejmie årrodh kultuvre- jïh gaarsjelimmiesuerkien siebride, aktöörh jïh öörnedæjjah gaarsjelimmien, tjeahpoen jïh jeatjah kultuvrevuekiej sisnjeli. 3. Mijjieh sïjhtebe hoksedh ihke voemeluktie fylhkentjïelten kultuvrevierhtijste edtja darjoemidie juhtedh. 4. Mijjieh sïjhtebe laavenjostoem utnedh gaarsjelimmine, joekoen tseegkeldahkestrategijen jïh joekedimmien jïh åtnoen bïjre prosjektevierhtijste/spielevierhtijste. 5. Mijjieh sïjhtebe fylhkentjïelten aajhterevoetine vijriesåbpoe barkedh fylhkentjïelten kultuvreinstitusjonine, jïh dejtie evtiedidh. 6. Mijjieh sïjhtebe profesjovnelle tjeahpojne vijriesåbpoe barkedh öörnegi tjïrrh mah leah fryöjstehke tjiehpiedæjjide, guktie dah sijhtieh årrodh jïh barkedh Noerhte-Trööndelagesne. 7. Mijjieh sïjhtebe kultuvremojhtesevaarjelimmiem nænnoesåbpoe darjodh. 8. Mijjieh sïjhtebe jåarhkedh åarjelsaemien kultuvrem gorredidh, gaskem jeatjah laavenjostosne Saemiedigkine. </p>
<p>Akte faerhmeles Noerhte-Trööndelage 1. Mijjieh sïjhtebe Noerhte-Trööndelage edtja akte faerhmeles siebriedahke årrodh, gusnie gaajhkh sijjiem utnieh siebriedahkesne jïh barkosne, saaht guktie svihtjemevoete lea, tjoele, aaltere, seksuellevoete, etnisiteete, religijovne jallh politihkeles vuajnoe. 2. Mijjieh sïjhtebe almetjh bööredidh meatan årrodh prosessine åvtelen sjæjsjalimmieh vaaltasuvvieh. Mijjieh sïjhtebe gaahpoevoetem utnedh gosse edtja vihkeles aamhtesh gïetedidh. Jïh mijjieh sïjhtebe aktem lihke laavenjostoem utnedh siebriejgujmie barkoejieliedisnie, tjïeltine, jijtjevyljehke tjïertine jïh siebrine jïh jeatjah siebriedahken aktöörigujmie. 3. Fylhkentjïelten barkijh akte vihkeles vierhtie. Mijjieh sïjhtebe aktem hijven laavenjostoem utnedh barkiji siebriejgujmie. Mijjieh sïjhtebe aktem barkoevedtijepolitihkem sjïehteladtedh mij sjeahta jieleden gaajhkide boelhkide, jïh fokusem utnedh ovvaajteles bielietijjese. Byjngetje laavenjostoe jïh tsevtemebarkoe <em type="bold">Gaskenasjovnale barkoe: </em>1. Mijjieh sïjhtebe Gaskenasjovnale strategijem Trööndelagese tjïrrehtidh. 2. Mijjieh sïjhtebe aktem åeliedihks laavenjostoem Murmanskeregijovnine tseegkedh. Jïh tjirkijeråållem vaeltedh aktene tröönderen laavenjostosne Barentseregijovnine. 3. Mijjieh sïjhtebe dam eadtjohke barkoem jåarhkedh gaskenasjovnale barkosne jåarhkelïerehtimmesne, jïh sjïehteladtedh meatan årrodh EU'n programmine. 4. Mijjieh sïjhtebe eadtjohkelaakan meatan årrodh Interreg-laavenjostosne. <em type="bold">Tsevtsemebarkoe reerenassen jïh stoerredigkien vööste: </em>1. Mijjieh sïjhtebe barkedh ihke maana-jïh noeresiebrieh buerebe ekonomeles tsiehkieh åadtjoeh. 2. Mijjieh sïjhtebe eadtjohkelaakan barkedh juktie noerhte-tröönderen aarvoesjugniedimmiem gorredidh, mij våaromem åtna ålja- jïh gaassegaavnojne Nöörjenmearosne. 3. Mijjieh sïjhtebe akten buerebe balansen åvteste barkedh åtnoen jïh vaarjelimmien gaskem eatnemevierhtijste. 4. Mijjieh sïjhtebe staateles fealadimmieåajvaladtjem haestedh aktem sjïere lissiebarkoem darjodh såålesiebriedahkide. 5. Mijjieh sïjhtebe læssanamme beetnehsertiestimmieh fealadæmman krievedh, juktie maehtedh fylhkengeajnojde ållesth finansieradidh. 6. Mijjieh sïjhtebe nasjovnale laanteburriepolitihkem tsevtsedh strategiji mietie Trööndelagen laanteburriebievnesisnie. 7. Mijjieh sïjhtebe akten dan bööremes båehtjierdimmiefaalenassen åvteste barkedh goh gåarede, sjïerehealsoedienesjen sisnjelen dejtie noerhtetröönderen årroejiidie. 8. Mijjieh sïjhtebe barkedh juktie dejtie göökte skiemtjegåetide fylhkesne tjåadtjoehtidh. 9. Mijjieh sïjhtebe barkedh guktie Stoerredigkien juvrepolitihke aktem nænnoesåbpoe legitimiteetem åådtje, jïh mij tsiehkiem buerede reeremen jïh voenges årroji/jielemeaktööri gaskemsh. </p>
<p><em type="bold">Laavenjostoe fylhkenraasten rastah: </em>1. Mijjieh sïjhtebe aktem tjïelke evtiedimmiepolithkem utnedh Trööndelagese, jïh dam lihke laavenjostoem jåarhkedh Åarjel-Trööndelagine jïh Tråantine. 2. Mijjïeh sïjhtebe laantebielielaavenjostoem prijoriteradih dovne noertese Nordlaantine, jïh åarjese Åarjel-Trööndelagine jïh Møre jïh Romsdaline. 3. Mijjieh sïjhtebe barkoem jåarhkedh LU'sne (Laantebieliemoenehtse Noerhte-Trööndelagese jïh Noerhte-Nöörjese) <em type="bold">Laavenjostoe tjïeltigujmie: </em>1. Mijjieh sïjhtebe tjïeltigujmie lïhke laavenjostedh stuvrehtimmieaamhtesinie mah leah vihkeles infrastruktuvren jïh fealadimmien gaavhtan. 2. Mijjieh sïjhtebe regijovneraeriejgujmie jïh aktegstjïeltigujmie laavenjostedh regijovnale evtiedimmieråajvarimmiej bïjre. 3. Mijjieh sïjhtebe aktem lïhke laavenjostoem utnedh tjïeltigujmie Byjjenimmieprogrammen bïjre Noerhte-Trööndelagesne. 4. Mijjieh sïjhtebe lïhke laavenjostoem utnedh gåassoehtæjjatjïeltigujmie mijjen jåarhkeskuvlide jïh mijjen fylhkentjïelten institusjovnide. Sïjhtebe aaj aktem lihke laavenjostoem utnedh gåassoehtæjjatjïeltigujmie mijjen vihkeles siebriedahkeinstitusjovnide, goh skïemtjegåetieh jïh HINT'en vijhte campush. </p>
</body></document>
