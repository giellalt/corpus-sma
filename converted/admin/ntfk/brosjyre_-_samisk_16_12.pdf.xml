<document xml:lang="sma" id="no_id"><header><title/><genre code="admin"/><author><unknown/></author><wordcount>1124</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.ntfk.no/Aarjelsaemien/Oohpehtimmie/Documents/Brosjyre%20-%20samisk%2016%2012.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob"><em type="bold">JÅARHKEÖÖHPEHTIMMIE NOERHTE-TRÖÖNDELAGESNE 2012 </em><em type="bold">– 2013 </em></p>
<p><em type="italic">Skuvlefaalenasse </em></p>
<p>Syökijh mah sjïehteladtemem daarpesjieh Learohkh mah sjïehteladtemem åtneme maadthskuvlesne pryövenassine jïh eksameninie edtjieh dan bïjre bïeljelidh <em type="italic">Veeljh reaktoe syökijetjïertem. Syökememierie njoktjen 1.b. 2012 </em>Syökeme sjïereööhpehtimmien bïjre Syökijh mah sjïereööhpehtimmiem daarpesjieh edtjieh aaj elektrovneles syökedh. Dah vihties væhtah gaavnh daesnie www.vilbli.no, <span type="quote" xml:lang="nob">”Spesialundervisning”</span> nuelesne. </p>
<p><em type="italic">Syökememierie goevten 1.b. 2012. </em>Syökeme unnebelåhkoegïelen learoehkidie mah sjïereööhpehtimmiem daarpesjieh Unnebelåhkoegïelen syökijh edtjieh aaj elektrovneles syökedh. Damtasvæhtide gaavnh daesnie, www.vilbli.no, kapihtelen <span type="quote" xml:lang="nob">”Spesialundervisning”</span> nuelesne. <em type="italic">Syökememierie goevten 1.b. 2012. </em>Learoekandidaate Ööhpehtimmielaake nuepiem vadta lïerehtimmielatjkoem tjaeledh goh learoekandidaate, Ööpehtimmielaake § 4-1. Lïerehtimmien ulmie lea maahtoevihtiestimmie. Jis seehtemem syökh goh lïerehtæjja jeatjah fåantojne, jallh goh learoekandidaate, tjoerh aktem jïjtse lissietjaalegegoerem dievhtedh (lissietjaalege syökemasse learoelatjkoen/lïerehtimmielatjkoen bïjre) <em type="italic">Syökememierie goevten 1.b. 2012. </em>Syökeme learoesæjjan Learoesijjiem seammalaakan syökh goh skuvlem syökh. <em type="italic">Syökememierie njoktjen 1.b. 2012 </em>Govlehtallh mijjine: Nord-Trøndelag fylkeskommune Tell.: 74 11 11 11 - Fakse: 74 11 10 69 inntak@ntfk.no <em type="bold">Tïjjesoejkesje skuvlejaepien 2012/2013 </em><em type="italic">Mierie goevten 1. b lea daejtie </em>. syökijh mah sjïereööhpehtimmiem daarpesjieh (aaj unnebelåhkoegïelen learohkh mah dåeriesmoerh utnieh lieredh) . syökijh sjïere prioriteradamme ööhpehtimieprogrammese Jåa1 . syökijh mah guhkebe lïerehtimmietïjjem daarpesjieh . syökijh lïerehtæmman væhtagïelen byjresisnie, jïh/jallh toelhkestæjjine . syökijh punktetjaelemelïerehtæmman j.v., dejtie mah tjelmehts jallh nåakelaakan vuejnieh . learoekandidaath <em type="italic">Mierie njoktjen 1.b. lea daejtie </em>. syökijh mah sjïehteladtemem utnieh dan sïejhme faalenassen sïsnjelen . syökijh faagelïerehtæmman sïeltesne . gaajhkh jeatjah syökijh <em type="italic">Snjaltjen 10.b. </em>1. tsaekeme Datne vaestiedassem åadtjoeh mejtie sijjiem åådtjeme, jallh vuertemelæstosne tjåadtjoeh. Mujhtieh: <em type="bold">Gaajhkh syökijh tjuerieh vaestiedidh dan faalenassese maam åådtjeme. Mujhtieh datne nuepiem åtnah åvtelhbodti vaestiedassem registreradidh. </em><em type="italic">Snjaltjen 17.b. </em>Vaastoemierie 1.tsaekeme Vaestedh iktegisth jaavoe <span type="quote">”ja” jallh ijje ”nei”</span> dan faalenassese datne åadtjoejïh snjaltjen 10.b. <em type="italic">Snjaltjen 25.b. </em>2. tsaekeme Vaestiedassem åadtjoeh ajve jis faalenassem sijjien bïjre åadtjoeh. Jis ih faalenassem sijjen bïjre åadtjoeh, dle prieviem åadtjoeh gusnie bïevnesh vuertemelæstoesijjien bïjre. <em type="italic">Mïetsken 1. b. </em>Vaastoemierie 2.tsaekeme <em type="italic">Mïetsken 6.b. 3. tsaekeme Mïetsken 13. b. </em>Vaastoemierie 3.tsaekeme Mïetsken 14. b. Skuvlh tsaekemem jïh vuertemelæstojde reerie. Dïhte aktegs skuvle faalenassem vadta syökijidie vuertemelæstosne, jis skuvle gåaroes sijjieh åådtje. Vuertemelæstoeh fulkesuvvieh dovne mïetsken 31.b. Skïereden 1.b. raejeste edtja tjïelke vuertemelæstoeh fulkesidh (syökijh mah eah leah faalenassem åådtjeme) </p>
<p>Skuvlefaalenasse Noerhte-Trööndelagesne 2012/2013 TSAEKEME JÅARHKEÖÖHPEHTÆMMAN Gaajhkh syökijh Noerhte-Trööndelagen fylhkentjïeltesne edtjieh sov syökemem deelledh daesnie www.vigo.no. Gaajhkesh tjuerieh MinID nåhtadidh juktie jåarhkeööhpehtimmiem syökedh. Syökijh mah Noerhte-Trööndelagen fylhkentjïeltesne årroeh, lissietjaalegh syökemasse seedtieh diekie: Nord-Trøndelag fylkeskommune Avdeling for videregående opplæring Inntakskontoret Fylkets Hus, 7735 Steinkjer Gaajhkh syökijh jåarhkeööhpehtæmman Noerhte-Trööndelagesne aalkovistie åadtjoeh gaajhkide skuvlide syökedh Noerhte-Trööndelagesne, bene sæjhta lissiepoengh vedtedh dan gietskemes skuvlese jïjtse tsaekemegievlesne. Vielie bïevnesh tsaekemeöörnegen bïjre Noerhte-Trööndelagesne lea fylhken gåetiesæjrosne www.ntfk.no jïh daesnie www.vilbli.no. Registreradamme syökijh Datne mij lea learohke aktene noereskuvlesne 2012/2012 sæjhta prieviem åadtjodh pinkodine MinID’se dan sæjjan gusnie datne almetjeregisterisnie tjåadtjoeh. Syökijh mah eah leah registreradamme Jis edtjh jåarhkeööhpehtimmiem syökedh Noerhte-Trööndelagesne, bene ih pinkodem åådtjeme, maahtah læjhkan gaskeviermien tjïrrh syökedh. Jis ih pinkoden utnieh: dongkh gaskeviermesne www.skatteetaten.no .</p>
<p>Tjaelieh PINKODER <span type="quote">”gaske”</span> reakedsnommere (11 sifferh). Maahta ajve pinkodide seedtedh dan sæjjan gusnie datne almetjeregisterisnie tjåadtjoeh. Faalenassh mah eah leah Noerhte-Trööndelagesne Faalenassh mah eah leah Noerhte-Trööndelagesne, daesnie tjåadtjoeh , www.vilbli.no, regijovnale, laantelinjan jallh abpelaanten faalenassi nuelesne. Abpelaanten faalenassine jïh laantelinjine sïjhth dej seamma syökijigujmie jeatjah fylhkijste gaahtjedh. Noerhte-Trööndelage maahta sijjieh åestedh regijovnale faalenassine, jïh dellie ajve learohkh dov jïjtse fylhkeste mah sijjiej bïjre gaehtjieh- Syökeme sijjien bïjre regijovnale faalenassine, abpelaanten faalenassine jïh laantelinjine seedtesuvvieh gåetiefylhkese dej jeatjah ööhpehtimmievaajteligujmie ektine. Jarkelimmie syökemistie Syökememierien galhkuven raajan maahtah syökemem jarkelidh dan gellie aejkieh goh sïjhth daesnie vigo.no (tsagkesh MinID’ine). Mujhtieh vihtiestimmiem (kvittering) mænngan jarkelimmiem dorjeme. Akti veajkoej gåarede syökemem jarkelidh syökememierien mænngan. Tjuara syökemem jarkelimmien bïjre tjaaleldh seedtedh, govlehtallh maaje raeriestæjjine, vaaksjoestimmiedienesjinie jallh tsaekemekontovrine lis vielie bïevnesh sijhth. Prijoriteete vaajtelistie Mennie vuerpesne dov vaajtelh tjåadtjoeh sjæjsjele man ööhpehtimmieprogrammen bïjre datne sïjhth faalenassem åadtjodh. Dannasinie vihkeles datne daajrah guktie sïjhth dov vaajtelh prijoriteradidh. Pryövoe dutnjien aktem faalenassem vedtedh dan vaajtelassese mij lea dan guhkene bijjene dov prijoriteetelæstosne goh gåarede. Datne aktem faalenassem åadtjoeh. Gosse aktem faalenassem åådtjeme, dle ih leah vielie sjyöhtehke vaajtelasside mah leah vueliehkåbpoe dov prijoriteetelæstosne, jïh datne ih leah vielie syökije dejtie.</p>
<p>Klååkeme Vuarjesje gaajhkh syökemh dejstie bïevnesijstie mah leah vadteme syökemegoeresne jïh dejstie tjaatsegijstie mah leah baalte biejeme. Jis datne vïenhth dov syökeme lea båajhtode gïetedamme, dle reaktam åtnah klååkedh. Tjoerh klååkemem tjaaleldh buerkiestidh. Klååkeme seedtesåvva tsaekemekontovrese eannan golme våhkoeh mænngan datne bieljelimmiem åådtjeme tsaekemekontovreste. Datne tjoerh tsaekiemasse vaestiedidh jalhts datne klååkemem seedth. Mijjieh juvnehtibie datne tsaekemekontovrine govlehtallh eannan klååkemem seedth. Juhteme Noerh reaktam utnieh skuvlesijjiem åadtjodh dennie fylhkesne gusnie dah almetjeregisteren tsegkie lea registreradamme tsiengelen 1.b. 2012. Noerhte-Trööndelagesne diedtem vaeltebe gaajhki syökiji åvteste mah leah registreradamme goh jåhteme Noerhte-Trööndelagese njoktjen 1.b. 2012 åvtelen. Dïhte sæjhta jiehtedh, jis edtjh seamma gïetedimmmiem åadtjodh goh jeatjah syökijh Noerhte-Trööndelagesne, tjoerh registreradamme årrodh daesnie njoktjen 1.b. åvtelen. Jis syökije lea bijjelen 18 jaepieh, jallh edtja fuelhkine juhtedh Noerhte-Trööndelagese, dle bieljelimmie juhtemen bïjre tjuara registreradamme årrodh almetjeregisteristie ruffien 30.b. åvtelen jis edtja maehtedh syökemem gietedidh seammalaakan doh dah jeatjah syökemh. <em type="bold">Syökije jïjtje tjuara almetjeregisterasse bieljelidh jïh kopijem seedtedh vihtiestamme juhtemebieljelimmeste tsaekemekontovrese mierien åvtelen. </em>Jis akte fuelhkie båata juhtien Noerhte-Trööndelagese ruffien. 30 b. mænngan, dle fylhkentjïelte sæjhta dan gåhkese gåarede viehkiehtidh skuvlesijjiem skååffedh, bene dellie tjuara gåaroes sijjieh årrodh aktene ööhpehtimmieprogrammesne maam syökije vaajtele. Syökijh mah eejhtegi gaskem jåhta, tjuara daam juhtemem vihtiestidh prievine/goerine (vuartesjh www.vilbli.no) jïh gåabpegh eejhtegh tjuerieh prievien vuelielisnie tjaeledh. Daate prievie tjuara tsaekemekontovresne årrodh ruffien 30.b. åvtelen, ihke syökijeadresse edtja reaktoe årrodh gosse syökemidie gïetede. Jis gåaroes sijjieh skuvline Noerhte-Trööndelagesne mænngan tsaekemigujmie galhkeme, dle maahta syökijh tsaekedh mah leah årroejinie jeatjah fylhkine. TSAEKEMEM VAESTIEDIDH Gaajhkh syökijh mah mobijlenommerem såårneme sijhtieh bïevnesem åadtjodh SMS’en baaktoe gosse tsaekemem galhkeme jïh, ihke maahta tsagkesidh www.vigo.no juktie illedahkem tsaekiemistie vuartasjidh jïh vaestiedidh. Ih maehtieh tsaekemem vaestiedidh aktine SMS’ine. Datne dov MinID’ine tsagkesh. </p>
<p>Jis dov ij naan mobijletellefovne, dle sïjhth vaestiedassekåarhtem påastesne åadtjodh. Datne maahtah tjaangedh www.vigo.no snjaltjen 10.b. jalhts datne ih leah SMS’em åådtjeme. </p>
<p><em type="italic">Guktie edtjh vaestiedidh? Vaastoesåarhte 1: </em>Faalenasse sijjien bïjre dov voestes vaajtelassesne. Datne byörh jaavoe vaestiedidh. Ih faalenassem sijjien bïjre åadtjoeh aktene vueliehkåbpoe vaajtelassesne. <em type="italic">Svartype 2: Vaastoesåarhte 2: </em>Jis faalenassem åadtjoeh sijjien bïjre aktene vueliehkåbpoe vaajtelassesne jïh vuertemelæstoem jilliehkåbpoe vaajtelassine, tjoerh mujhtedh gåabpagidie vaestiedidh. Datne byörh JAAVOE / JA vaestiedidh, bene jis minngebe tsaekiemisnie sijjiem åadtjoeh aktene jollebe vaajtelassesne, ih vielie sijjiem utnieh misse aarebi jaavoe gijhtih. Dellie tjoerh mujhtedh dam sijjiem vaestiedidh jïh vuertemesijjiem maam daelie åådtjeme. Jis ih sijhth vuertemelæstosne tjåadtjodh jollebe vaajtelassine, dle sijjiem utnehth maam åådtjeme. Jis vuertemelæstosne tjåadtjoeh jienebh jollebe vaajtelassine, maahtah jaavoe jallh ijje vaestiedidh fiereguhten vaajtelassese. <em type="italic">Vaastoesåarhte 3: </em></p>
<p>Faalenasse vuertemelæstoesijjien bïjre. Datne byörh jaavoe vaestiedidh. Jis ijje svåårh, dle tsaekiemistie vaaltasovvh. Jis vuertemelæstosne tjåadtjoeh jienebh jollebe vaajtelassine, maahtah jaavoe jallh ijje vaestiedidh fiereguhten vaajtelassese. <em type="italic">Åvtelbodti vaestiedasse </em>Jis ih nuepiem utnieh vaestiedassem vedtedh tsaekemeboelhken, maahtah tsagkesid h www.vigo.no jïh åvtelhbodti vaestiedassem vedtedh njoktjen 2.b. – snjaltjen 1. b. 2012. </p>
<p>Dennie åvtelhbodti vaestiedassesne vaestedh jaavoe dovne sæjjan jïh vuertemelæstoesæjjan. <em type="italic">Govlehtallh mijjine: </em>Nord-Trøndelag fylkeskommune Tell.: 74 11 11 11 - Fakse: 74 11 10 69 </p>
</body></document>
