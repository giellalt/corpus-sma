<document xml:lang="sma" id="no_id"><header><title/><genre code="admin"/><author><unknown/></author><wordcount>5087</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.ntfk.no/Aarjelsaemien/Regijovnale/Documents/Regijovnale_evtiedimmie_programme_2013.pdf</origFileName><parallel_text xml:lang="nob" location="rup_2013_trykt_versjon.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Regijovnale </em><em type="bold">evtiedimmieprogramme </em><em type="bold">2013 </em></p>
<p><em type="bold">Regiovnale evtiedimmieprogramme (RES) </em></p>
<p><em type="bold">Noerhte-Trööndelage 2013 </em></p>
<p>Nænnoestimmie Fylhkendigkesne Noerhte-Trööndelagesne 6.12.2012, aamhtese 12/73</p>
<p>Journaleaamhtese NTFK 12/12567</p>
<p>Layout: NTFK Regijovnale evtiedimmiegoevtese</p>
<p>Trygke: NTFK Kopisenteret</p>
<p>Steinar Johansen gaajhkh guvvieh vaalteme</p>
<p>Noerhte-Trööndelagen fylhkentjïelte</p>
<p>Fylhken gåetie</p>
<p>Guessiesijjie: Seilmakergata 2</p>
<p>Påastesijjie: Postboks 2560 7735 Steinkjer</p>
<p>Tellefovne: 74 11 10 00</p>
<p>Telefakse: 74 11 10 51</p>
<p>E-påaste : postmottak@ntfk.no</p>
<p>Gaskeviermie: www.ntfk.no</p>
<p><em type="bold">ÅVTEBAAKOE </em>Regijovnale evtiedimmieprogramme Noerhte-Trööndelagese 2013 (RES) lea akte dïrrege akten ållesth evtiedimmiepolitihkese. Programme lea akte hijven våarome juktie akten positijve siebriedahke- jïh jielemeevtiedimmien gaavhtan Noerhte-Trööndelagesne barkedh. RES akte vihkeles dïrrege fylhkenraaran juktie dam politihkels våaromem åtnosne vaeltedh. Programme lea jarkelamme viertiestamme aarebi jaepiejgujmie, aktine nænnoesåbpoe strategeles profijline. Programme dorjesåvva fierhten jaepien. Dïhte strategeles åejvieöörnege sæjhta goh akte våarome årrodh boelhken 2013-2016, men sïjhtebe dam vuarjasjidh dan fïerhtenjaepien gïetedimmien tjïrrh, juktie urreste daajroem utnedh dan sjyöhtehke evtiedimmien bïjre. Vijriesåbpoe dle sjïehteladtebe akten suerkienøytrale barkose, 3 råajvarimmiesuerkiejgujmie. Gårreldimmie jïh aajhterevoete leah eevre vihkeles jis edtja lyhkesidh, jïh fylhkenraerie gujht veanhta guejmievoete lea akte hijven vuekie evtiedimmie-barkosne. RES ij leah fylhkentjïelten, men regijovnen tjaatsege. Tjïelth jïh RES-guejmievoete leah mijjen vihkielommes laavenjostoeguejmieh gosse edtjebe programmem evtiedidh jïh dejnie vijriesåbpoe barkedh. Noerhte-Trööndelage akte fylhke jïjnjh nuepiejgujmie, man aaj stoerre haestemigujmie. Siebriedahke lea jarkeleminie stoerre struktuvrejarkelimmiej gaavhtan laanteburresne. Mijjen industrijebyjresh leah prååsehke, jïh tjarke tsevtseme konjunktuvretsiehkeste. Juktie haestiemidie dåastodh, dle fokuse jïh prijoriteradimmie vihkeles. Dïhte regijovnale evtiedimmiebarkoe tjuara aktem nænnoes fokusem utnedh jielemeevtiedæmman 2013, jïh programmen tjïelke jielemeperspektijve lea nænnoesåbpoe dorjesovveme. Akte balanse gaskem man stoerre låhkoe tsavtshvierhtijste mij tjuara jeatjah aktöoride bïejesovvedh, jïh fååmijes tsavtshvierhtieh utnedh fylhken daltesisnie. Dan åvteste daerpies stuerebe jïh vierhtiekrievije barkoejgujmie muvhtene lehkesne, jïh dah stoerre haestemh mejgujmie laanteburrie jïh industrijebyjresh tjabreminie, dle daerpies fååmijes tsavtshvierhtieh jïh nuekies dahkoesijjiem fylhken daltesisnie utnedh mejtie maahta gaajhki suerkiej jïh tjïelteraasti dåaresth nåhtadidh. Fylhkenraerie tuhtjie vihkeles tjïelth nuepieh utnieh eadtjohkelaakan voenges jielemeevtiedimmiebarkojne gïehtelidh. Programme tjïeltide skreejrie jarkelimmien tjïrrh jïh joekedimmie foentijste. Fylhkenraerie sæjhta annje regijovnale laavenjostoem utnedh regijovnale foentijste, juktie dïhte maahtoem jïh barkoe-faamoem nænnoestahta, jïh perspektijvigujmie raastedåaresth viehkehte, men leajhtede tjïelth sijhtieh jåerhkedh laavenjostedh jalhts aarebi skreejremeöörnege orrije. Noerhte-tröönderen guejmievoeten bieleste sïjhtem mijjem barkojne læhkoehtidh jaepien 2013. </p>
<p>Stientje, gålkoen13. b. 2012</p>
<p>Terje Sørvik fylhkenraerie regijovnale evtiedæmman jïh kultuvrese</p>
<p>Sisvege <em type="bold">1. </em></p>
<p><em type="bold">AALKOE ............................................................................................................................. 1 </em>1.1. </p>
<p>Politihkeles gårreldimmie ..................................................................................................... 1 1.2.</p>
<p>Ektiedimmie RES'en jïh jeatjah soejkesji gaskem ........................................................... 1 1.3.</p>
<p>Vihkeles guejmievoeth jïh ektiedahkoesijjieh ................................................................... 2 1.4.</p>
<p>Giejtie lea programme? ....................................................................................................... 2 <em type="bold">2. </em></p>
<p><em type="bold">NOERHTE-TRÖÖNDELAGE, DAESNIE GAAJHKE GÅAREDE - SAAHT GUKTIE...... 3 </em><em type="bold">3. </em></p>
<p><em type="bold">JIELEMEPOLITIHKELES HAESTEMH JÏH NUEPIEH ..................................................... 4 </em>3.1. </p>
<p>Årrojh, barkoemaarkede jïh gåetiemaarkede ................................................................... 4 3.2.</p>
<p>Maahtoe jïh FoU ................................................................................................................... 5 3.3.</p>
<p>Innovasjovne, entreprenørskap jïh gaskenasjovnaliseringe .......................................... 5 3.4.</p>
<p>Laanteburrie jïh eatnemevierhtieh ..................................................................................... 5 3.5.</p>
<p>Infrastruktuvre jïh fryöjstehkevoete .................................................................................... 6 3.6.</p>
<p>Klijma, energije jïh byjrese .................................................................................................. 6 <em type="bold">4. </em></p>
<p><em type="bold">VISJOVNE JÏH ÅEJVIEULMIE .......................................................................................... 7 </em>4.1. </p>
<p>Visjovne .................................................................................................................................. 7 4.2.</p>
<p>Åejvieulmie ............................................................................................................................ 7 <em type="bold">5. </em></p>
<p><em type="bold">PRIJORITERADAMME SJÏERE BARKOESUERKIEH 2013 ........................................... 9 </em>5.1. </p>
<p>Infrastruktuvre jïh jielemeviermie........................................................................................ 9 5.2.</p>
<p>Noerhte-tröönderen barkoe- jïh jieliemasse dåårrehtidh .............................................. 10 5.3.</p>
<p>Maahtoe akten båetijen aejkien jielemegïehtelæmman ............................................... 11 <em type="bold">6. </em></p>
<p><em type="bold">EKONOMELES TSAVTSHVIERHTIEH JÏH TSAVTSHVIERHTIEAKTÖÖRH............... 12 </em>6.1. </p>
<p>Fylhkentjïelten evtiedimmievierhtieh ................................................................................ 12 6.2.</p>
<p>Programmesuerkieh jïjtsh ekonomeles mieriejgujmie .................................................. 13 6.2.1. Interreg ................................................................................................................................ 13 6.2.2. Jarkelimmie ......................................................................................................................... 13 6.2.3. Åarjelsaemien gïele, jieleme jïh kultuvre ............................................................................ 14 6.2.4. Kompensasjovnevierhtieh regijovnale joekehtamme barkoevedtije-maaksoen åvteste ... 14 6.2.5. VRI Trøndelag ...................................................................................................................... 14 6.2.6. Regijovnale Dotkemefoente Gaske-Nöörje ......................................................................... 15 6.3.</p>
<p>Tjåenghkies fylhkentjïelten evtiedimmiebarkoe RES'sne 2013 ................................... 15 6.4.</p>
<p>Innovasjovne Nöörje........................................................................................................... 16 6.5.</p>
<p>Tjïelten barkoe jielemeevtiedimmien gaavhtan .............................................................. 17 6.6.</p>
<p>Fylhkenålma Noerhte-Trööndelagesne ........................................................................... 18 <em type="bold">7. </em></p>
<p><em type="bold">ULMIE- JÏH ILLEDAHKESTUVREME ............................................................................. 19 </em><em type="bold">8. </em></p>
<p><em type="bold">LISSIETJAALEGH ........................................................................................................... 20 </em><em type="bold">1. AALKOE </em></p>
<p>Regijovnale evtiedimmieprogramme Noerhte-Trööndelagese (RES) lea akte dïrrege akten ållesth jïh iktedamme evtiedimmiepolitihkese fylhkese. RES uvtemes strategiji jïh råajvarimmiej bïjre ååktoe mejtie gåarede vijriesåbpoe barkedh regijovnale barkojne jïh tsavtsvierhtiejgujmie, jïh otnjegem beaja guktie tsavtsvierhtieh edtja åtnasovvedh voernges evtiedimmieaktöörijste. Programme dorjesåvva fïerhten jaepien aktine strategeles åejvieöörneginie mij lea tjåadtjoen boelhken 2013-2016. Programmen akten gamte siebriedahkeperspektijve, gusnie jielemeperspektijve lea dïhte vihkielommes, jïh dan åvteste stööremes fokusem åtna. <em type="bold">1.1. </em></p>
<p><em type="bold">Politihkeles gårreldimmie </em></p>
<p type="listitem">RES daan politihkeles våaroemasse bigkie:</p>
<p type="listitem">Bïhkedassh staateste, g.j. dåårjemeprievie Tjïelten- jïh regijovnaledepartemeenteste (TRD)</p>
<p type="listitem">Regijovnale soejkesjestrategije 2012-2016</p>
<p type="listitem">Fylhkenraerien politihkeles våarome <span type="quote">"Nord-Trøndelag inn i framtida"</span> (Noerhte-Trööndelage båetijen aejkien sïjse)</p>
<p type="listitem">Ekonomijestrategijh Fylhkendigkesne ruffien 2012</p>
<p type="listitem">Daah politihkeles perspektijvh leah vihkeles dan regijovnale evtiedimmiebarkose  jïh tsavtsvierhtieåtnose programmen tjïrrh:</p>
<p type="listitem">Noerh</p>
<p type="listitem">Byjrese</p>
<p type="listitem">Mïrrestalleme jïh gellievoete</p>
<p type="listitem">Universelle hammoe 1.2.</p>
<p><em type="bold">Ektiedimmie RES'en jïh jeatjah soejkesji gaskem </em></p>
<p>Fylhkendigkie Noerhte-Trööndelagesne nænnoesti ruffien 2012 Regijovnale soejkesjestrategijem Noerhte-Trööndelagese 2012-2216. Dïhte vihteste RES edtja dorjesovvedh fïerhten jaepien goh akte regijovnale strategijetjaatsege bielelen prosessekrïevenassh soejkesje- jïh bïgkemelaaken mietie. Soejkesjestrategije gellie haestemh jïh nuepieh buakta (vuartesjh kap. 3). Tsavtshvierhtieåtnoen öörnege edtja pryövedh daejtie haestiemidie dåastodh. Dan åvteste dle dah barkoesuerkieh RES'sne akte ryöktesth illedahke soejkesjestrategijste. Soejkesjestrategijen soejkesjeguvvie vuesehte jïjnjh teema- jïh suerkiesoejkesjh/strategijh gååvnesieh. RES edtja viehkiehtidh ulmide jïh strategijide illedh jeatjah regijovnale teema-, suerkie- jïh strategijesoejkesjinie fylhkesne (vuartesjh 1. lissietjaalegem) <em type="bold">1.3. </em></p>
<p><em type="bold">Vihkeles guejmievoeth jïh ektiedahkoesijjieh </em></p>
<p type="listitem">Guejmievoete lea akte vihkeles barkoevuekie dennie regijovnale  evtiedimmiebarkosne Noerhte-Trööndelagesne. Edtja guejmievoetem guarkedh  goh akte viedteldihkie  laavenjostoe govlesadteminie, tjåenghkies  vierhtiedåarjojne jïh dïedtejoekedimmine.    RES-guejmievoete  RES-guejmievoete lea dïhte strategeles guejmievoete ektiedamme RES'ese, jïh  sjædta goh stuvremedåehkie barkose. RES-guejmievoetesne daah  siebrieh/aktöörh: NHO Trööndelage, LO, KS, NAV Noerhte-Trööndelage, Nöörjen  Dotkemeraerie, Noerhte-Trööndelagen Jilleskuvle, Trööndelagen Dotkeme jïh  Evtiedimmie, SIVA, Göölemedirektovrate, Noerhte-Trööndelagen Maana- jïh  Noereraerie, Innovasjovne Nöörje, Fylhkenålma Noerhte-Trööndelagesne jïh  Noerhte-Trööndelagen fylhkentjïelte. Fylhkentjïelten leah åvtehke jïh tjaelijesijjie.    Tjïelth Noerhte-Trööndelagesne  Tjïelti akte vihkeles råålla RES'sne. Fïerhten jaepien regijovnale tjåanghkoeh  gaajhki tjïeltigujmie fylhkesne, juktie dej fïerhtenjaepien programmigujmie  nïerhkedh jïh raerieh buektedh minngeben jaepien programmese. Tjïelth aaj  meatan RES-guejmievoetesne KS'en tjïrrh. Fylhkentjïelte lea meatan  regijovneraerien tjåanghkojne. Nord-Trøndelag Forum for Næringsutvikling,  gusnie tjïelten jielemetjåadtjoehtæjjah leah meatan, lea ryöktesth meatan RESprosessesne, jïh reeremisnie dejstie regijovnale/tjïelten foentijste. Fïerhtenjaepien  latjkoeh tjïeltigujmie dorjesuvvieh regijovnale/tjïelten foenti bïjre. Fïerhten tjaktjen  dle raeriestimmiem buakta minngeben jaepien RES'se tjïeltide  jïh RESguejmievoetese Sannan-tjåanghkosne.    Noerekonferanse  Noerekonferanse lea fylhken vihkielommes politihkeles gaavnedimmiesijjie noeri  jïh politihkeri gaskem. 135 noerh, fylhkendigkiepolitihkerh jïh tjïelten åejvieh  tjåanghkenieh juktie vihties bïhkedassh båetijen aejkien Noerhte-Trööndelagese  vedtedh. Noerekonferanse lea Noerhte-Trööndelagen vaestiedasse Noeri  fylhkendægkan, jïh bïhkedassh mah daesnie vadtasuvvieh leah vihkeles signalh  guktie RES edtja prijoriteradidh. Dah illedahkh Noerekonferanseste 2012 lin daan  öörnegen mietie.</p>
<p type="listitem">Eadtjohke gaavnedimmiesijjide noeride sjïehteladtedh</p>
<p type="listitem">Irhkemem giehpiedidh</p>
<p type="listitem">Noerekonferansem vijriebasse jåerhkedh jïh evtiedidh    1.4.</p>
<p><em type="bold">Giejtie lea programme? </em></p>
<p>RES akte dïrrege juktie ovmessie aktööri barkoem iktedidh jïh aktem tjåenghkies skreejremem sjugniedidh dej vihkielommes barkoesuerkiej bïjre fylhkesne. RES akte dïrrege gaajhkide aktööride Noerhte-Trööndelagesne mah regijovnale evtiedimmine berkieh. RES-guejmievoete lea RES'en strategeles guejmievoete, jïh joekoen vihkeles daej aktööri tsavtsvierhtieåtnoe jïh evtiedimmiebarkoe aktem tjåenghkies evtiedimmiepolitihkem dåarjoehtieh fylhkese. <em type="bold">2. NOERHTE-TRÖÖNDELAGE, DAESNIE GAAJHKE GÅAREDE - SAAHT </em></p>
<p><em type="bold">GUKTIE </em></p>
<p>Almetje lea fylhken vihkielommes vierhtie jïh noerh leah jïrredebiejjien årrojh jïh tseegkijh. Nasjovnaale daltesisnie dle Noerhte-Trööndelagem vuarjasjamme goh akte åvtehkefylhke mij noeride nuepieh vadta meatan årrodh. Fylhkesne jïjnjh regijovnale jeerehtsh, dovne jielemestruktuvresne jïh årromemaallesne. Jieleme lea åajvahkommes smaave jïh gaskestoerre sïelth. Jeenjemes årrojh Skïerden- Stientjen gaskesne årroeh. Noerhte-Trööndelagen jielemestruktuvre lea tjarki hammoedamme voestesjieliemistie, mij lea vihkeles dovne årromen, fasseldimmien jïh evtiedimmien gaavhtan. Noerhte-Trööndelage lea dïhte fylhke laantesne gusnie laanteburrie stööremes ulmiem åtna. Struktuvrejarkelimmieh dej minngemes jaepiej leah siebriedahken evtiedimmiem tjarke tsevtseme. Trööndelagen mearoegaedtiedajvh hijven sjiehtieh mearoeburrine gïehtelidh, jïh bïepmehtimmiejieleme bijjelen 40 % åtna gaajhkeste maam Noerhte-Trööndelageste olkese seedtie. Beapmoesuerkie orre nuepieh vadta dovne kruana jïh plaave suarkan. Gïehtelimmie Nöörjenmearosne jïjnjh darjomh sjugnede jïh destie jïjnjh vijries illedahkh sjædta, jïh Statoilen gïehtelimmie jïh dïhte jeatjah byjrese Skïerdesne leah vihkeles aarvoesjugniedimmien gaavhtan regijovnesne. Fylhken industrijebyjrese lea jearohke konjunktuvreste. Dah stööremes leah offshoreverfte Verdaelesne jïh Nöörjen Skåajje Skognesne. Dej våaroemisnie dle akte innovasjovnebyrjese tseegkesovveme, gusnie ulmie lea dorjeseevtiedimmie, innovasjovne jïh orre tseegkeldahkh. Fylhken kultuvre- miehtjie- jïh eatnemevierhtieh våaromem vedtieh jieliemidie mah dååjresh vedtieh. Skierden regijovne aktem stoerre kuvsje- jïh konferansesuerkiem åtna, jïh Trondheim Lufthavn Værnes lïhkesvoetem vadta nasjovnaale jïh gaskenasjovnaale maarkedidie. Fylhken daajroe- jïh dotkemebyjrese, Noerhte-Trööndelagen Jïlleskuvline jïh Trööndelagen Dotkeme jïh Evtiedimmie goh dah stööremes, leah - daajroebyjresigujmie ektine Tråantesne - vihkeles daajroen jïh innovasjovnen gaavhtan. Jienebh hijven innovasjovnebyjresh jïh sïeltetjomhph leah bïehtsegamme fylhkesne dej minngemes jaepiej, mah leah vihkeles dïrregh orresjugniedæmman jïh jielemeevtiedæmman. <em type="bold">3. JIELEMEPOLITIHKELES HAESTEMH JÏH NUEPIEH </em></p>
<p>Daate kapihtele åejviehaestemh jïh nuepieh buerkeste jieleme- jïh siebriedahkeevtiedæmman Noerhte-Trööndelagesne mejtie evtiedimmiebarkoe RES'en tjïrrh edtja pryövedh dåastodh. Haestemh jïh nuepieh aktegssuerkide leah veelebe ållermaahteme jïjtsh suerkiestrategijinie ( vuartesjh 1. lissietjaalegem) <em type="bold">3.1. </em></p>
<p><em type="bold">Årrojh, barkoemaarkede jïh gåetiemaarkede </em></p>
<p>Almetjelåhkoe Noerhte-Trööndelagesne sjïdteminie, men fylhken akte vueliehkåbpoe årrojelissiehtimmie goh laanten gaskemedtie, jïh stoerre regijovnale jeerehtsh årrojeevtiedimmesne. Dan åvteste jieleme lea aktene positijve evtiedimmesne dle akte stoerre haesteme dovne jieliemasse jih byögkeles suarkan maehteles barkoefaamoem dåårrehtidh, joekoen faagebarkojde gusnie faageprievie jïh jollebe ööhpehtimmie daerpies. Akte hasteme barkoesijjieh skååffedh paarrebielide seamma barkoemaarkederegijovnesne. Noerhte-Trööndeagen akte stuerebe låhkoe årroejijstie dan sïejhme barkoefaamoen ålkolen goh jeatjah fylhkh, jïh daesnie jïjnjh nuepieh dejtie eadtjohke barkose åadtjodh. Dan åvteste gåetieh fååtesieh dle geervebe barkoemaarkedese dåårrehtidh dejnie miehtjies regijovnine. <em type="bold">3.2. </em></p>
<p><em type="bold">Maahtoe jïh FoU </em></p>
<p>Seapan dle evtiedimmie jieliemisnie åajvahkommes sæjhta årrodh dej jielemi sisnjeli mah barkoefaamoen mietie gihtjieh jollebe ööhpehtimmine. Akte haesteme evtiedimmiem maahtoebarkoesijjijste jiebnelaakan joekedidh stuerebe dajvi jïh jeatjah regijovni gaskem. Fylhkesne vaenie dotkemen mietie gihtjie. Naan gille laahpehtassigujmie dle naemhtie dovne byögkeles suerkesne jïh jieliemisnie. Daerpies FoU-vierhtide bueriedidh dovne jieliemasse jïh byögkeles suarkan viehkine nuepide våajnoes darjodh mah lea dotkemisnie, jïh prosjektide skreejredh juktie aelkedh FoU'em nåhtadidh. FoU'en sisnjelen, jïh jïjnjh jeatjah evtiedimmiesuerkine, noerhtetröönderen aktöörh aktem jolle syjhtedassedaltesem utnieh. Daesnie laavenjostoe jïh alliansebigkeme akte vihkeles strategije. <em type="bold">3.3. </em></p>
<p><em type="bold">Innovasjovne, entreprenørskap jïh gaskenasjovnaliseringe </em></p>
<p>Noerhte-Tröönderen jieliemisnie vuelege dïeneste jïh akte onne låhkoe orre tseegkemijstie. Innovasjovnegraade jieliemisnie lea, telemarkdotkemen mietie, jolle, jïh daesnie daerpies tjarke tjïskesjidh. Jienebh industrijebyjresh jïh suerkieh eah dan stoerre jarkelimmieh konjunktuvresne tööllh. Vijriesåbpoe dle vaahravyljehke kapitaale fååtese juktie jieniedimmieh jïh jielemen evtiedimmienuepieh dåarjoehtidh. Daelie gellie råajvarimmieh tjïrrehteminie juktie lissiehtamme entreprenørskapem buektiehtidh, Men Noerhte-Trööndelagesne vueliehkåbpoe tseegkijelåhkoe goh jeatjah fylhkine, jïh fer vaenie dejstie orretseegkeme sïeltijste sjidtieh. Juktie daam haestemem dåastodh dle daerpies iktedidh jïh stuerebe barkoem darjodh entreprenørskapesne. Fylhken jieleme onne eksportelåhkoem åtna, jïh nov gåarede dam gaskenasjovnaale nuepiem nuhtjedh jienebi suerkiej sisnjeli, g.j. viehkine lissiehtamme markedemaahtoste. Gïehtelimmien tjïrrh Nöörjenmearosne dle nuepie gååvnese stuerebe aarvoesjugniedimmine jïh lissiehtamme deellemelåhkojne laantebielien jieliemistie. <em type="bold">3.4. </em></p>
<p><em type="bold">Laanteburrie jïh eatnemevierhtieh </em></p>
<p>Siebriedahkeevtiedimmie fylhkesne tsevtseme sjædta stoerre struktuvrejarkelimmijste jïh vuelege dïeneste laanteburresne. Seamma tïjjen dle politihkerh nænnoestamme beapmoedorjemassem lissiehtidh 20 % eannan 2030. Maarkedeevtiedimmie voenges sjïerebeapmojde leah gujht hijven, jïh daesnie lea nuepieh orre dorjesh sjugniedidh. Voenges beapmoedorjemasse, eatneme- jïh kultuvrefealadasse jïh kruana tryjjesdïenesjh leah såemies orre jielemh voenine gusnie evtiedimmienuepieh. Ovvaantoeh juvrepolitihken jïh gåatomejielemi gaskem, jïh aaj byjresegaertjiedimmieh jielemegïehtelimmesne, leah akte haesteme jis edtja fylhken skåajje- jïh miehtjiedajvide nåhtadidh. Moerevaaroesuerkie haestemh åtna konjunktuvretsiehkien jïh onne voenges tjoehpemen gaavhtan. Positijve nuepieh leah mineralegaavnojne mejtie gåarede nuhtjedh, jïh mejtie Nåamesjevuemesne jïh Verdaelesne goerehtalleme. Lissiehtamme åasajgujmie daate nuepieh vadta jieliemasse jïh fasseldæmman. <em type="bold">3.5. </em></p>
<p><em type="bold">Infrastruktuvre jïh fryöjstehkevoete </em></p>
<p>Noerhte-Trööndelage lea laanten bijjiegietjesne gosse lea gamtebaantevijriedimmien bïjre. Læjhkan dle gaajhkh bielieh fylhkeste eah gamtebaantem åådtjeme, jïh fylhkentjïelte sæjhta annje tsevtsijinie årrodh guktie akte ellies vijriedimmie sjædta gamtebaantenedteste. Gamtebaanteteknologije nuepieh vadta jielemeevtiedimmien jïh årromelastoen sisnjeli, mejtie maahta sagki vielie nåhtadidh goh såemies tjïelth daan mearan dorjeme. Muvhth geajnoelaajroeh eah dam daerpies kvaliteetem utnieh jielemen skovhtedaerpievoeten mietie, daesnie loesejieleme mearoegaedtesne akte hijven vuesiehtimmie. Buerebe jieledekvaliteete akten ållesth fysiske, sosijaale jïh kultuvrelle byjresen tjïrrh, lea vihkielåbpoe vihkielåbpoe almetjidie. Årrojh jïh jieleme stuerebe krïevenassh buektieh hijven estetihkeles byjreskidie jïh dååjresidie. Gosse mijjen byögkeles tjiehtjelh vielie bueriedibie jïh evtiedibie dle nuepieh åådtje kultuvrem vuesiehtidh jïh jïjtsh sijjieidentiteeth evtiedidh. Daate lea vihkeles dan voenges garmeresvoeten jïh siebriedahkeevtiedimmien gaavhtan, mij våaromem åtna ektievoetesne jïh meatan årrodh. <em type="bold">3.6. </em></p>
<p><em type="bold">Klijma, energije jïh byjrese </em></p>
<p>Gaske-Nöörje faetiem faamoste åtna. Statnett sentralenedtem vijrede jïh buerede juktie sertiestimmiem elektrisiteste nænnoestehtedh baatsadahke- jïh faetiedajvi gaskem, jïh sijjiem vedtedh orre el-dorjemassese. Energije - jïh byjresesektovre lea bæjjeneminie Gaske-Nöörjesne, dovne bio-, bïegke- jïh tjaetsiefaamoen sisnjelen. Energijesuerkien sjïekenisnie dle joekoen stoerre lissiehtimmie deallahtimmien sisnjielisnie petroleumsektovrese. Haesteme lea daam tjåadtjoehtidh, gaskem jeatjah dotkemem nænnoesåbpoe darjodh byjresinie. Vihkeles jåerhkedh enøk-nuepide våajnoes darjodh, jïh aaj skåajjen faamoe klijman gaavhtan, skåajjedorjemassese jïh åtnoe moereste bïgkemisnie jïh bioenergijesne. <em type="bold">4. VISJOVNE JÏH ÅEJVIEULMIE </em><em type="bold">4.1. </em></p>
<p><em type="bold">Visjovne </em></p>
<p>Visjovne dan regijovnale evtiedimmiebarkose lea Aarvoesjugniedimmie jïh jieledekvaliteete Noerhte-Trööndelagesne <em type="bold">4.2. </em></p>
<p><em type="bold">Åejvieulmie </em></p>
<p><em type="bold">Jielemeevtiedimmie Noerhte-Trööndelagesne </em>lea åejvieulmie dan barkose regijovnale evtiedimmine fylhkesne. Dan åvteste dle åejviefokuse tsavtshvierhtieåtnosne, regijovnen voernges evtiedimmieaktööri luvnie, daan ulmien vööste sjïehtedamme. Dïhte aarebi ulmie, mij jeehti 90 % tsavtshvierhtijste edtieh aktem ryöktesth jallh ovryöktesth jielemeperspektijven utnedh, jåarhka. </p>
<p>Programmen tsavtshvierhtieh edtjieh regijovnale evtiedimmiem sjugniedidh. Programme fokusem åtna dovne ekonomeles aarvoesjugniedæmman jïh akten hijven siebriedahkese dejtie almetjidie mah daesnie årrodh. Lissine ryöktesth råajvarimmieh mah leah jielemen vööste stuvreme, dle tjuara aaj såemies suerkine barkedh mah edtjieh lissiehtamme jieledekvaliteetem jïh årromelastoem sjugniedidh. Sjyöhtehke råajvarimmiesuerkieh mah visjovnen jieledekvaliteetem dåarjohte leah sijjieevtiedimmie, råajvarimmieh mah fryöjstehkevoetem skreejrieh jïh vijriedimmie kultuvrelle infrastruktuvreste. Programme eajhnadåvva evtiedimmieprosjekth dåarjedidh daej suerkiej sisnjeli. Lissine dle såemies jielemestuvreldh råajvarimmieh aaj årromelastoem skreejredh, vuesiehtimmien gaavhtan gamtebaantebïgkeme.</p>
<p>Gosse programmeboelhke nåhkeme edtja vuarjasjidh mejtie ulmiem jakseme. Gosse åejvieulmiem vuesehte goh akte låhkoe parameeterijstie mejtie gåarede mööledh, dle daate maalle våaroemisnie juktie ulmiejaksemem vuarjasjidh RES'este.</p>
<p>Maalle hijven ektiedimmieh tsihkestahta gaskem jielemen innovasjovnemaahtoem jïh jielemeevtiedimmiem, jielemen dieneste jïh jielemeevtiedimmie jnv. Fryöjstehkevoeteparameeteren sjïekenisnie, dle dïhte naakedem jeahta dovne fylhken fryöjstehkevoeten bïjre jielemeevtiedæmman jïh viesehtæmman, v. aaj programmen visjovnine.</p>
<p>Edtja vuarjasjidh mejtie ulmiem jakseme gosse programmeboelhke nåhkeme, amma gosse taallh jaapan 2016 gååvnesieh. Dellie veanhtede evtiedimmie fylhkesne dej neebneme parameeteri sisnjeli, lij evtiesovveme unnemes goh laanten gaskemedtie. Möölemen våarome lea daltese jaapan 2012. Vuartesjh aaj 7. kapihtelem, ulmie- jïh illedahkestuvremen bïjre. RES dorjesåvva fïerhten jaepien, jïh viehkeles evtiedimmiem gïehtjedidh, guktie maahta barkoem iktemearan staeriedidh jïh dam dej dïrregi jïh tsavtshvierhtiej mietie sjïehtesjidh mah vååjnoeh bööremes lyhkestidh. Maalle sæjhta, lissine aktem möölemevåaromem vedtedh, aaj viehkine årrodh barkoesuerkieh evtiedidh/ tjuvtjiedidh dejnie fïerhtenjaepien evtiedimmieprogrammine - gusnie tjuara aktem sjïere barkoem darjodh jis edtja jielemeevtiedimmiem buektiehtidh. <em type="bold">5. PRIJORITERADAMME SJÏERE BARKOESUERKIEH 2013 </em></p>
<p>Jaapan 2013 dle RES-guejmievoete sæjhta suerkide infrastruktuvre, dåårrehtimmie jïh maahtoe prijoriteradidh. Dah leah veeljesovveme dej haestemi jïh nuepiej gaskem mah leah 3. kapihtelisnie buerkiestamme, jïh dejstie raerijste mah tjïeltijste jïh RES-guejmievoeteste båateme. Sæjhta vuarjasjidh dejtie prosjektide mejtie edtja finansieradidh programmen tjïrrh, tjoevkesisnie daejstie prijoriteradamme suerkijste.</p>
<p>Programme ij naan vihties suerkiem veeljeme, jïh voerkeslaakan veeljeme aktegsjielemh eah leah tjïelkestamme goh jïjtsh prijoriteradamme suerkieh. Daejtie jïjtsh suerkiesoejkesjh dorjesovveme, vuartesjh 1. lissietjaalegem. <em type="bold">5.1. </em></p>
<p><em type="bold">Infrastruktuvre jïh jielemeviermie </em></p>
<p>Daennie ektiedimmesne dle infrastruktuvre ånnetji jeatjahlaakan åtnasåvva. Infrastruktuvre lea vuesiehtimmien gaavhtan gaajhke mij lea daerpies jis edtja gamtebaantem jïh mobijlesignalh dohkoe buektedh gusnie almetjh årroeh abpe fylhkesne. Lissine maahta aaj bijjemes råajvarimmieh årrodh mejtie tjuara darjodh akten daerpies profijelemaarkededoekemen gaavhtan fealadasseste regijovnesne. Kultuvrelle infrastruktuvre jïh sijjieevtiedimmie leah vihkeles identiteetevtiedimmien, kultuvrejielemen jïh tseegkemen fryjöstehkevoeten gaavhtan. Daennie sjïere barkoesuerkesne aaj daate raeriestimmie maam innovasjovnesïelth orre tseegkijidie vedtieh, jïh laavenjostoe sïelti gaskem ovmessie viermieprogrammine. Mijjieh dan åveste gaajhkem gohtjebe infrastruktuvre jïh jielemeviermie. Fylhkentjïelte lea tsevtsiedæjja juktie gamtebaantem vijriedidh Noerhte-Trööndelagesne. Vijriedimmie varke gamtebaanteste aaj dejnie ij-kommersijelle dajvine fylhkeste lea vihkeles jielemeevtiedimmien jïh årromelastoen gaavhtan. Fylhkentjïelte sæjhta dan åvteste viehkiehtidh vijriedimmiem daajbaaletje infrastruktuvreste illedh goh gamtebaante jïh mobijletellefovnije abpe fylhkesne. Tjïelth jïh fylhkentjïelte leah akte vihkeles bielie infrastruktuvreste dan åvteste dah hijven dïenesjefaalenassh årroejidie jïh jieliemasse fylhkesne huksieh. Akte siebriedahke jarkelimmesne aktem byögkeles suerkiem kreava mij evtiedimmiem krööhkie, jïh gusnie dïenesjefaalenasse evtiesåvva siebriedahken jarkelimmiejgujmie. Daesnie FoU akte vihkeles tsavtshvierhtie. Aaj öörnegh tseegkesovveme mah maehtieh disse skreejredh, v.g byögkeles evtiedimmielatjkoeh jïh Regijovnale Dotkemefoenth.</p>
<p>Noerhte-Trööndelagesne govhte joekehts innovasjovnebyjresh mah leah meatan vaaltasovveme nasjovnaale programmine. Daah sïelth edtjieh hijven ektiedahkoem buektedh gründeri, sïelti jïh FoU-byjresi gaskem, jïh gründeresïeltide åvtese viehkiehtidh mah leah byjresidie viedteldihkie.</p>
<p type="listitem">Dååjrehtimmie vuesehte innovasjovnh aelhkebe jåhta aktene sïeltetjomhpesne  goh dennie aktegs sïeltesne. Dej minngemes jaepiej dle jienebh sïeltetjomhph  tseegkesovveme Noerhte-Trööndelagesne, jïh golme dejstie leah nasjovnaale  beetnegh åådtjeme Arena-programmen tjïrrh. Lissine jienebh sïelteviermieh  Noerhte-Trööndelagesne. Byöroe  daejtie byjresidie dåarjodh jïh vijriesåbpoe  evtiedidh.    Såemies råajvarimmieh akten buerebe infrastruktuvrese jïh jielemeviermieh:</p>
<p type="listitem">Vielie  fijberasse jïh buerebe mobijlegaptjesasse sjïehteladtedh</p>
<p type="listitem">Viehkiehtidh sjïehteladtije råajvarimmieh dåarjedidh mah aktegsïelti barkoem dåarjede</p>
<p type="listitem">Viehkiehtidh dejtie innovasjovnebyjresidie evtiedidh mah leah meatan vaaltasovveme nasjovnaale programmine</p>
<p type="listitem">Sïelth jïh byjresh dåarjedidh mah sijhtieh jïjtjemse evtiedidh tjomhpi jïh sïelteviermiej sisnjeli</p>
<p type="listitem">Sjïehteladtedh lissiehtamme åtnose FoU'ste juktie byögkeles dïenesjh      evtiedidh 5.2.</p>
<p><em type="bold">Noerhte-tröönderen barkoe- jïh jieliemasse dåårrehtidh </em></p>
<p>Maehteles barkoefaamoem dåårrehtidh, joekoen faagebarkojde mah faageprieviem jïh jollebe ööhpehtimmiem krievieh, sæjhta båetijen aejkien annje krievije årrodh, dovne jieliemasse jïh byögkeles suarkan. Seammalaakan dle sæjhta akte haesteme årrodh barkoesijjieh paarride skååffedh seamma barkoemaarkederegijovnesne, jïh nuepieh karrierem evtiedidh. Sïjs-juhtijh mah diekie båetieh barkoen gaavhtan leah daerpies ihke såemies sektovrh edtjieh sijjen daerpies sjyöhtehke barkoefaamoen åadtjodh, jïh sjïehtesjimmieh jïh ektiedimmie sïjs-juhtijijstie sijhtieh dan åvteste vihkeles sjïdtedh jïh nuepieh vedtedh gelline tjïeltine. Abpe veartene barkoefaamoen bïjre gaehtjieh. Dan åvteste tjuara krööhkedh dejtie etihkeles gyhtjelasside mah båetieh gosse barkoefaamoem giefies laantijste dåårrehte. Noerhte-Trööndelagen akte haesteme vuesiehtidh fylhke akte fryöjstehke årromesijjiealternatijve, dovne infrastruktuvren, hoksehtimmiefaalenassen jïh aaj sosijaale jïh kultuvrelle tsiehkiej bïjre. Akte stoerre dåeriesmoere siebriedahkesne noerh skuvlen jïh barkoejieleden ålkolen gehtjieh. Jis jienebh daejstie noerijste ööhpehtæmman jallh barkose åadtjoeji, dle lij sïjhteme hijven årrodh haestiemidie dåårrehtimmine. Daesnie dah aktöörh mah dïedtem utnieh, tjuerieh ellieslaakan jïh ektesne barkedh juktie vihties jïh ulmiestuvreldh råajvarimmiejgujmie nïerhkedh. Byjjenimmieprogramme Noerhte-Trööndelagesne lea akte vïhkeles dïrrege daennie sjïekenisnie.</p>
<p type="listitem">Guktie maahta dåårrehtidh:</p>
<p type="listitem">Sjïehteladtedh ålkoelaanten baarkoefaamoem dåårrehtidh jih sjïehtesjidh</p>
<p type="listitem">Buerebe sjïehtedimmie ööhpehtimmien jïh barkoejieleden maahtoe-      daerpiesvoeten gaskem</p>
<p type="listitem">Sjïehteladtedh  maahtoem jielieminie/suerkine utniehtidh jïh evtiedidh</p>
<p type="listitem">Sijjieh evtiedidh gusnie dovne fryöjstehke årrodh jïh orrejidh</p>
<p type="listitem">Akten eadtjohke evtiedimmiebarkose sjïehteladtedh   5.3.</p>
<p><em type="bold">Maahtoe akten båetijen aejkien jielemegïehtelæmman </em></p>
<p type="listitem">Båetijen aejkien barkoesijjieh Nöörjesne sijhtieh maahtoem krïevedh. Maahtoe lea  joekoen vihkeles innovasjovnemaehtelesvoeten jïh evtiedimmiefaamoen gaavhtan  jieliemisnie. Dan åvteste daerpies dan noerehtröönderen siebriedahkese  maahtoem skåårvedh gaajhkine daltesinie. Noerhte-Trööndelagen Jïlleskuvle jïh  jeatjah daarjoebyjresh tjuerieh sijjen maahtoem olkese faalehtidh, jïh jieleme  tjuara væjhkalåbpoe årrodh dïenestidie vuejnedh gosse daajroebyjresigujmie  laavenjostoe.      Noerhtetröönderen jieleme lea vaenie gaskenasjovnaale maarkeden vööste  stuvreme. Daelie vihkelesvoete orre daajroste viermiej jïh strategeles ektiedimmiej  tjïrrh læssene. Jielemen gaavhtan dle vihkeles nuekies maarkedemaahtoem  reebledh juktie dejnie gaskenasjovnaale maarkedenuepine lyhkestidh.    Såemies  industrije- jïh daajroebyjresh fylhkesne leah våajnoes sjïdteme  laantesne, jïh daam sijjiem jakseme innovasjovnen jïh maahtoe- jih  teknologijeevtiedimmien gaavhtan. Vihkeles fylhken daarjoeaktööride jïh sïeltide  haestedh lïhkebelaakan laavenjostedh ulmiestuvreldh barkoej bïjre mah maehtieh  jielemem sjïidtedehtedh. Dotkeme jïh evtiedimmie leah dovne sïeltine jïh  fïereguhtene dotkemeinstitusjovnesne. Lissiehtamme åtnoe dotkemistie lea  daerpies juktie dam noerhtetröönderen jielemem evtiedidh. Regijovnale FoUstrategije Trööndelagese sæjhta otnjegem vuesiehtidh dejtie barkojde mah leah   RES-guejmievoeten 2013 sisnjelen.     Såemies råajvarimmieh lissiehtamme maahtose</p>
<p type="listitem">Vielie ektiedahkose sjïehteladtedh jielemen jïh FoU-institusjovni gaskem</p>
<p type="listitem">Aktem ööhpehtimmiefaalenassem faalehtidh mij nuepieh vadta dam daajroem vejtiestidh man mietie jieleme gihtjie. Daate aaj faalenassh minngie- jïh  jåarhkeööhpehtimmien sisnjelen feerhmie.</p>
<p type="listitem">Desentraliseradamme minngie- jïh jåarhkeööhpehtimmiem sjïehteladtedh</p>
<p type="listitem">Dongkememaahtoem jieliemisnie evtiedidh</p>
<p type="listitem">Hoksedh gaajhkh prosjekth mah beetnegh åadtjoeh RES'en baaktoe, iktesuvvieh juhtije barkoejgujmie VRI Trööndelagen jïh Regijovnale  Dotkemefoenten Gaske-Nöörje sisnjeli 6.  EKONOMELES TSAVTSHVIERHTIEH JÏH TSAVTSHVIERHTIEAKTÖÖRH</p>
<p>Daate kapihtele lea fylhkentjïelten evtiedimmievierhtiej bïjre, jïh suerkieh evtiedimmiebarkosne gusnie fylhkentjïelte vierhtieh jeatjah tsavtshvierhtieaktööride sertie, goh Innovasjovne Nöörje jïh tjïelth. Daah barkoeh leah akte vihkeles bielie fylhkentjïelten guejmievoetebarkoste, jïh fylhkentjïelte, lissine beetnehvierhtieråållese, aaj vihkeles råållah dennie vijriesåbpoe gïetedimmesne åtna. RES gaajhkh aktöörh stuvrie mah leah ållermaahteme programmesne. <em type="bold">6.1. </em></p>
<p><em type="bold">Fylhkentjïelten evtiedimmievierhtieh </em></p>
<p>Programmen evtiedimmiebarkoe edtja abpe fylhkem gorredidh. Dah ekonomeles tsavtshvierhtieh åajvahkommes TRD'ste båetieh, mij stillie vierhtieh edtjieh årromevåaromem jïh aarvoesjugniedimmiem nænnoestehtedh dajvine jïh laantebieline gusnie sjïere haestemh. Edtja åajvahkommes vierhtide dajvepolitihkeles barkoedajven sisnjelen nåhtadidh. 90 prosenth fylhkentjïelten evtiedimmievierhtijste edtjieh prosjektide juhtedh gusnie ulmie ryöktesth jallh ovryöktesth lea jielemeevtiedimmie. Fylhkentjïelten evtiedimmievierhtieh edtjieh orre jïh juhtije evtiedimmieprosjektide årrodh mah leah programmen ulmien jïh barkoesuerkiej mietie. Ij dåarjoem åadtjoeh sïelten gïehtelæmman.</p>
<p>Fylhkentjïelte sjïehteladtije evtiedimmieprosjekth dåarjede. Edtja ektiedimmiem sïejhme politihkine, soejkesjigujmie jïh suerkiestrategijigujmie vuesiehtidh. Prosjekth tjuerieh aktem regijovnale effektem utnedh, vuesiehtimmien gaavhtan vijriebasse goh akten tjïeltese. RES ij naan ekonomeles tsavtshvierhtieh utnieh juktie byögkeles fysiske infrastruktuvrem bïgkedh, goh geajnoeh, gïrtesijjieh, pruvvieh jïh baanah. Nasjonal Transportplan jïh Fylhkengeajnoesoejkesje leah dah vihkielommes soejkesjetjaatsegh daennie sjïekenisnie. Maahta sjyöhtehke årrodh salkehtimmieh jïh åvteprosjekte-laavenjassh infrastruktuvresuerkien sisnjelen dåarjodh regijovnale evtiedimmievierhtiejgujmie. Tjïelten soejkesjeprosessh eah dåarjoem åadtjoeh. RES-vierhtieh eah edtjh åtnasovvedh akten vijriesåbpoe gïetedæmman Byjjenimmieprogrammen juvnehtimmijste jïh råajvarimmijste. Men prosjekth mah leah akte illedahke daejstie jïh leah RES'en prijoriteeti mietie maehtieh beetnehvierhtieh åadtjodh programmen tjïrrh. <em type="bold">6.2. </em></p>
<p><em type="bold">Programmesuerkieh jïjtsh ekonomeles mieriejgujmie </em>6.2.1. Interreg Daaletje interregprogramme lea 2007 raejeste 2013 raajan. Fylhkentjïelte hijven dååjrehtimmieh åtna laavenjostojne Trööndelage- Jiemhte, jïh lea meatan programmesne Interreg IV-A (Sveerje/Nöörje), mij eelki 2008. Dïhte åarjelsaemien interregbarkoe lea biejesovveme Interreg IV-A NORDprogrammese jïh Noerhte-Trööndelaagen fylhkentjïelte lea tjaelijesijjie dïsse. </p>
<p>Programme lea dorjesovveme dejtie ovmessie interregprogrammide jïh fylhkentjïelte lea meatan beetnegh dåårje vierhtiejgujmie mah leah RES'sne lyjkeme. Maahta aaj skreejredh meatan årrodh jeatjah EU-programmmine daej vierhtiejgujmie. 6.2.2. Jarkelimmie Jis gaajh sjïere haestemh gosse jielemegïehtelimmine orrije aktene tjïeltesne, dle maahta staatusen bïjre syökedh goh jarkelimmietjïelte (<span type="quote">"Staateles lissiedåarjoe jarkelimmietjïeltine"</span>). Dellie dovne jïjtjehke tjïelte, fylhkentjïelte, Innovasjovne Nöörje jïh staate aktem guhkies dïedtem utnieh dan vijriesåbpoe gïetedimmien åvteste. Daelie akte regijovne jïh göökte tjïelth Noerhte-Trööndelagesne mah sjiere vijriesåbpoe gietedimmiem åadtjoeh.</p>
<p><em type="bold">Meråkeren </em>tjïelte staatusem jarkelimmietjïeltine åadtjoeji jaepien 2007, dan åvteste Elkem sjalkedahkine orriji Kopperåsne. Fylhkentjïelte 25 mill. kr TRD'ste åadtjoeji jaepien 2007 jarkelimmieboelhkese (2008-13), jïh veanhtede fylhkentjïelte aktem lissiedåarjoem 11 mill. kråvnine tjïeltese vadta. <em type="bold">Jaepien 2013 </em>dle <em type="bold">4.130.000 kr </em>lyjke dehtie staateles miereste, jïh <em type="bold">1.800.000 kr </em>fylhkentjïelteste daan barkose. Tjïrrehte prosjektem orrestehteme soejkesji mietie. Daelie aktine strategeles barkojne nïerhkeme juktie jarkelimmiebarkoem vijriesåbpoe gïetedidh. </p>
<p><em type="bold">Nærøyen tjïelte </em>lea dej minngemes jaepiej gellie barkoesijjieh dasseme. Dan åvteste dle fylhkentjïelte lissiedåarjoeh åådtjeme Staatebudsjedten bijjelen, mah dåarjojne ektine fylhkentjïelteste jïh dejstie golme tjïeltijste Byjngetje Nåamesjevuemesne (Nærøy, Leka jïh Vikna), våaromem vadteme akten regijovnale jarkelimmieprosjektese, aktine <em type="bold">fïerhtenjaepien mierine </em>6. mill. kråvnine. </p>
<p>Jarkelimmiebarkoe eelki tjaktjen 2010 jïh jis staateles vijriesåbpoe gïetedimmie seamma daltesisnie sjædta goh aarebi jaepiej, dle sæjhta seamma mieriem fylhkentjïelten dåarjose våaroemasse bïejedh 2013.</p>
<p>Mietsken 2012 dle Sødra Cell AS'en ståvroe sjæjsjali sov aajhterevoetem orrijidh Sødra Cell Folla AS'sne. Dïhte varke illedahke destie lij mahte 70 barkoesijjieh Verran'isnie gaarvanin. Gosse naemhtie sjïdti dle tjïelte dåarjojne aktede gamte regijovnale guejmievoeteste, aktine åvteprosjektine nïerhkeme juktie aktem jarkelimmiebarkoem aelkedh tjïeltesne. Fylhkentjïelte veanhtede jarkelimmiedåarjoe Verranisnie <em type="bold">3. mill kr </em>sjædta. Guktie jïh man stoerre daate barkoe sjædta sæjhta åvteprosjekten tjïrrh tjïelkestidh. </p>
<p>Innovasjovne Nöörje, fylhkentjïeltine ektine, aktem faageles vijriesåbpoe gïetedimmieråållam åtna daej tjïelti vööste. Dååjrehtimmieh aarebi jarkelimmieprosjektijste sæjhta akte bielie årrodh daehtie vijriesåbpoe gïetedimmeste. 6.2.3. Åarjelsaemien gïele, jieleme jïh kultuvre Noerhte-Trööndelagesne åarjelsaemien årroeminie. Aerpievuekien mietie dle åarjelsaemien kultuvre lea tjarke viedteldihkie båatsose mij åejvieguedtijinie evtiesovveme dehtie åarjelsaemien kultuvreste.</p>
<p>Noerhte-Trööndelagen Jïlleskuvle dam nasjovnaale råållam åtna jollebe ööhpehtimmien sisnjelen gosse lea åarjelsaemien gïelen jïh kultuvren bïjre. Kråangken jåarhkeskuvle aktem seammalaakan dïedtem åtna jåarhkeööhpehtimmien sisnjelen Noerhte-Trööndelagesne.</p>
<p>Noerhte-Trööndelage åarjelsaemien gïelem, jielemem jïh kultuvrem tjarke dåarjede. Vuartesjh aaj kap. 6.2.1 Interreg, mij jïjtselaakan dam åarjelsaemien bieliem dåarjede. 6.2.4. Kompensasjovnevierhtieh regijovnale joekehtamme barkoevedtije-maaksoen åvteste</p>
<p type="listitem">Jaepien 2007 dle regijovnale barkoevedtijemaaksoe (daroen RDA) vihth  sjïehtesjamme sjïdti. Bielelen Leksvik jïh Frosta, dle gaajhkh tjïelth fylhkesne  öörnegem bååstede åadtjoeji goh aarebi. Statebudsjedtesne fylhkentjïelth  vierhtieh åadtjoeh kap. 551 påaste 61 bijjelen, akten lissiebarkose dejnie tjïeltine  sïeltigujmie mah idtjin  öörnegem bååstede åadtjoeh.  Öörnege lea juahkeldh:</p>
<p type="listitem">ryöktesth kompensasjovne sïeltide lissiehtamme maaksoej åvteste. Dan åveste dah jeenjemes tjïelth Noerhte-Trööndelagesne dam öörnegem  bååstede åådtjeme, dle ij leah dan jïjnjh beetnegh mijjen fylhkese (880.000  kr jaepien 2012). Vierhtieh mah fylhkese båetieh öörnegen sisnjelen  juakasuvvieh laavenjostosne dej sjyöhtehke tjïeltigujmie.</p>
<p type="listitem">dåarjoe mij aalkoelistie bööti dejstie jarkelimmijste ryöknemevåaroemisnie kompensasjovnese. Jaepien 2012 Noerhte-Trööndelage aktem tjomhpem  åadtjoeji 9,1 mill. kråvnine, mah lin bieljiemïerhkeme vijriedimmiem  gamtebaanteste jïh jeatjah infrastruktuvre. Öörnege jåarhka 2013, men  joekedimmie ij leah gaervies åvtelen gïjren 2013. 6.2.5. VRI Trøndelag   VRI Trøndelag (daaroen Virkemidler for regional FoU og innovasjon) lea akte  laavenjostoe gaskem dotkemen byjresh, tsavtshvierhtieaktöörh jïh jielemem  Trööndelagesne. VRI Trööndelagen  tjïrrh dle regijovnen sïelth maehtieh FoUviehkiem åadtjodh sijjen evtiedimmieprosessine (FoU: dotkeme jïh evtiedimmie).  Öörnegi tjïrrh goh maahtoedeanahtimmie jïh studentemobijliteete, Vri</p>
<p>Trööndelage maahta viehkiehtidh dam bööremes maahtoem gaavnedh sïelten haestiemidie, jïh ekonomeles dåarjoem vedtedh dam maahtoem åestedh. Dah sjïere barkoesuerkieh VRI Trööndelagesne leah beapmoe, orrestimmeles energije jïh byjreseteknologije jïh dåårjesejielemh. Akti veajkoej dle maahta aaj prosjekth daej barkoesuerkiej ålkoli dåarjedidh. 6.2.6. Regijovnale Dotkemefoente Gaske-Nöörje Gaskenöörjen dotkemefoente lea akte laavenjostoe fylhki gaskem Noerhte-Trööndelagesne, Åarjel-Trööndelagesne jïh Møre jïh Romsdaelesne. Foente aktem fïerhten jaepien mieriem åtna medtie 25-30 mill. kråvnine, jïh sjïere barkoesuerkieh leah marijne suerkie, beapmoe, ålja/gaasse, orrestimmeles energije jïh byjreseteknologije jïh innovasjovne byögkeles suerkesne. Öörnegen ulmie lea dotkemem nænnoestehtedh regijovnale innovasjovnese jïh regijovnale evtiedæmman, jïh skreejredh lissiehtamme FoU'barkose regijovnine. Dah regijovnale dotkemefoenth edtjieh aaj lissiehtamme dotkemekvaliteetine viehkiehtidh, jïh hijven FoU-byjresh regijovnine evtiedidh, mah maehtieh meatan årrodh gaahtjemisnie. <em type="bold">6.3. </em></p>
<p><em type="bold">Tjåenghkies fylhkentjïelten evtiedimmiebarkoe RES'sne 2013 </em></p>
<p><em type="bold">Lissiehtasse tsavtshvierhtieh 2013: </em></p>
<p><em type="bold">Regijovnale evtiedimmievierhtieh: </em></p>
<p>TRD evtiedimmievierhtieh (kap. 551 påaste 60) 102.190.000</p>
<p>TRD Interregvierhtieh staateles (kap. 551 påaste 60) 5.490.000</p>
<p>TRD lissiebarkoe jarkelimmie (Meråker, foente) 4.130.000</p>
<p>Laanteburrie- jïh beapmoedepartemeente (RLK-vierhtieh) 1.740.000</p>
<p>FT Fylhkentjïelten evtiedimmievierhtieh 26.770.000</p>
<p><em type="bold">Summe regijovnale evtiedimmievierhtieh </em><em type="bold">140.320.000 </em></p>
<p><em type="bold">Bieljiemïerhkeldh vierhtieh: </em></p>
<p>KD Tseegkeldahkide gaarsjelæmman, voengese jïh kultuvregåetide 43.000.000</p>
<p>FT Dåarjoe ålkonespielide jïh festivaalide 1.100.000</p>
<p>FT Ålkoejieledevierhtieh 310.000</p>
<p><em type="bold">Summe bieljiemïerhkeldh vierhtieh: </em><em type="bold">44.410.000 </em></p>
<p><em type="bold">SUMME orre vierhtieh </em><em type="bold">184.730.000 </em></p>
<p>Eventuelle beetsuvevierhtieh jaepeste 2012</p>
<p><em type="bold">Tjåenghkies evtiedimmiedåarjoe 2013 </em><em type="bold">184.730.000 </em></p>
<p>Lissine naan staateles tsavtshvierhtieh båetieh mah juakasuvvieh 2013. Daltese 2012 lij:</p>
<p>Saemiedigkie</p>
<p>Guektiengïelevoetevierhtieh 1.200.000</p>
<p>Eatnemereeremen direktovraate</p>
<p>Ålkoejieledevierhtieh 600.000</p>
<p>Eatnemereeremen direktovraate</p>
<p>Vierhtieh vijreåssjelidie 400.000</p>
<p>TRD</p>
<p>Kompensasjovnevierhtieh regijovnale joekehtamme barkoevedtijemaaksoe (RDA) 9.890.000</p>
<p><em type="bold">Joekedimmie tsavtshvierhtieh 2013: </em></p>
<p><em type="bold">Dåarjoeh jeatjah reerijidie </em></p>
<p>Innovasjovne Nöörje 52.000.000</p>
<p>Tjïelten/regijovnale foenth 20.030.000</p>
<p>Jarkelimmietjïelth 13.430.000</p>
<p>Interreg 6.490.000</p>
<p><em type="bold">Summe dåarjoeh jeatjah reerijidie: </em><em type="bold">91.950.000 </em></p>
<p><em type="bold">Bieljiemïerhkeldh vierhtieh reereme fylhkentjïelteste: </em></p>
<p>Åarjelsaemien gïele, jieleme jïh kultuvre 500.000</p>
<p>Dåårrehtimmie, mïrrestalleme jïh maahtoe laanteburresne (RLK) 1.740.000</p>
<p>Fylhkentjïelten ålkoejieledevierhtieh 310.000</p>
<p>Spïelevierhtieh tseegkeldahkide gaarsjelæmman jïh voengese jïh kultuvregåetide 43.000.000</p>
<p>Dåarjoe ålkoespïelide jïh festivaalide 1.100.000</p>
<p><em type="bold">Summe bieljiemïerhkeldh vierhtieh reereme fylhkentjïelteste </em><em type="bold">46.650.000 </em></p>
<p><em type="bold">Frijje fylhkentjïelten evtiedimmievierhtieh sjïere barkojde RES'sne </em><em type="bold">46.130.000 </em></p>
<p>Beetsuvevierhtieh jaepeste 2012</p>
<p><em type="bold">Tjåenghkies evtiedimmiedåarjoe RES'sne 2013 </em><em type="bold">184.730.000 </em></p>
<p>Åeniedimmieh:</p>
<p>TRD:</p>
<p>Tjïelten- jïh regijovnaledepartemeente</p>
<p>RLK:</p>
<p>Dåårrehtimmie, mÏrrestalleme jïh maahtoe laanteburresne, ( RLK-daaroen åeniedimmie) KD:</p>
<p>Kultuvredepartemeente</p>
<p>FT:</p>
<p>Fylhkentjïelte <em type="bold">6.4. </em></p>
<p><em type="bold">Innovasjovne Nöörje </em></p>
<p>Jieleme- jïh åesiestimmiedepartemeente jïh fylhkentjïelth Innovasjovne Nöörjem eekieh. Kontovre Noerhte-Trööndelagesne lea dïhte dïrrege maam fylhkentjïelte nåhtede dennie barkose mij lea sïelti vööste stuvreme. Jaepien 2013</p>
<p>Fylhkentjïelte sæjhta 49.750.000 kråvnah sertiestidh Innovasjovne Nöörjese sïelteevtiedæmman, jïh 2.250.000 kråvnah skovhtedåarjose.</p>
<p>Dej jielemepolitihkeles haestemi mietie, mah leah bijjielisnie neebneme, dle bïrrebe Innovasjovne Nöörjem innovasjovnine, entreprenørskapine jïh gaskenasjovnaliseradimmine barkedh. Bïrrebe aaj Innovasjovne Nöörjem tseegkijelïerhtimmiem jåerhkedh dan regijovnale guejmievoeten åvteste, jïh barkoem tjåadjoehtidh noeride jïh nyjsenæjjide. Dej prijoriteradamme barkoesuerkiej gaavhtan dle bïrrebe Innovasjovne Nöörjem joekoen sïeltetjomhpigujmie barkedh, jïh sïeltigujmie daejnie tjomhpine. <em type="bold">6.5. </em></p>
<p><em type="bold">Tjïelten barkoe jielemeevtiedimmien gaavhtan </em></p>
<p>Tjïelth lea voesteslinjedïenesje jielemeevtiedimmiebarkosne. Akte vihkeles bielie daehtie barkoste lea reereme vierhtijste regijovnale evtiedæmman voenges daltesisnie. Fylhkentjïelth jïjnjh vierhtieh tjïelten/regijovnale foentide sertieh. RES stuvrie guktie edtja daejtie vierhtide reeredh.</p>
<p>TRD aktem vuarjasjimmiem tjïrrehti öörnegistie jaepien 2011. Illedahkh vuesiehtieh dah vierhtieh leah viehkiehtamme barkoesijjieh nænnoestehtedh dennie voenges jieliemisnie, fryöjstehkevoetem lissiehtamme jïh aaj jeatjah vierhtieh loevenamme. Bïevnesh mah bååstede båateme tjïeltijste Noerhte-Trööndelagesne jiehtieh foenth leah akte vihkeles tsavtshvierhtie evtiedimmiebarkose jïjtse tjïeltesne/regijovnesne, jïh nuepieh vedtieh voengepolitihkeles eadtjohke årrodh jielemeevtiedimmiebarkosne.</p>
<p>Gellie jaepieh dle fylhkentjïelte regijovnale laavenjostoem premijeradamme reeremen bïjre tjïelten/regijovnale foentijste, viehkine skreejremevierhtijste. Buerkiestimmie orreme dïhte gaskenasjovnaale öörnedimmie maahtoem jïh barkoefaamoem nænnoestahta jïh viehkehte daerpies raastedåaresth perspektijvh buektedh evtiedimmiebarkosne. Dah struktuvrh leah stïeresne daelie, jïh dah jeanatjommes tjïelth vierhtieåtnoen bïjre laavenjostoeh. Fylhkentjïelte sæjhta annje regijovnale öörnedimmiem utnedh tjïelten foentijste, men leajhtede tjïelth, mah sijjen dååjrehtimmieh utnieh regijovnale foentigujmie, sijhtieh laavenjostoem jåerhkedh. Jaepien 2013 raejeste dan åvteste skreejremeöörnege orrije. Fylhkentjïelte sæjhta, seamma buerkiestimmine, ij vielie bïhkedassh bïejedh man stoerre låhkoe foentijste mah aktegstjïeltide bïejesåvva.</p>
<p>Sæjhta foentide sertedh regijovneraeride/tjïeltelaavenjostojde guktie dah annje sijhtieh dïedtem utnedh reermen jïh reektemen åvteste.</p>
<p type="listitem">Fylhkentjïelte daejtie krïevenasside tjïeltide beaja:</p>
<p type="listitem">Laavenjostoe tjïelti gaskem jåahka jïh vijriesåbpoe evtiesåvva</p>
<p type="listitem">Tjïelti jielemeabparate eadtjohkelaakan meatan reeremisnie foentijste</p>
<p type="listitem">Meatan siebresne Nord-Trøndelag Forum for Næringsutvikling</p>
<p>Jïjtsh latjkoeh dorjesuvvieh fïereguhtine foentine, aktine viedteldihkie laavenjostojne tjïelti jïh fylhkentjïelten gaskem dan vïjriesåbpoe gïetedimmien bïjre RES'este.</p>
<p>Joekedimmie foentijste lea TRD'en dajvepolitihkeles sovni mietie. Vierhtieh mah leah bieljiemïerhkeme staatebudsjedtesne jaapan 2013 tjïelten foentide, <em type="bold">20.030.000 kr, </em>naemhtie juakasuvvieh: Sovne <em type="bold">IV </em>(Leka, Vikna, Nærøy, Namsskogan, Raavrevijhke, Lijre, Hillaante Kråangke, Snåase, Fosnes, Overhalla, Namsos, Namdalseid, Flatanger, Verran, Mosvik, Meråker), fïerhte tjïelte åådtje <em type="bold">kr. 855.000 </em>. S <em type="bold">ovne III </em>(Leksvik, Inderøy, Stientje, Verdal, Frosta), fïerhte tjïelte åådtje <em type="bold">kr. 810.000 </em>. Sovne <em type="bold">II </em>(Lievenge) tjïelte åådtje <em type="bold">kr. 745.000 </em>. Sovne <em type="bold">I </em>(Skierde) tjïelte åådtje <em type="bold">kr. 700.000 </em>. Jeatjah gaavhtan vuesiehtibie bïhkedasside åtnoen bïjre foentijste. <em type="bold">6.6. </em></p>
<p><em type="bold">Fylhkenålma Noerhte-Trööndelagesne </em></p>
<p>Fylhkenålma edtja hoksedh daate nasjovnaale laanteburriepolitihke tjïrrehtamme sjædta regijovnesne. Fylhkenålma jïh tjïelth gellie öörnegh reerieh mah leah byjresen, jåarta- jïh skåajjeburrien vööste stuvreme, jïh jieleme- jïh voeneevtiedimmien vööste.</p>
<p>Dïhte mij lea orre 2013 lea Regijovnale Voeneevtiedimmieprogramme mij lea tjåenghkies Trööndelagen fylhkide. Programme akte vijriesåbpoe gïetedimmie Laanteburriebïevnesistie Trööndelagese jaapan 2010, jïh ulmie lea nænnoestehtedh jïh iktedidh dam regijovnale byjrese- jïh jielemebarkoem. Daate edtja voenges vierhtieh skreejredh jïh voenges evtiedimmiefaamoem dåarjedidh.</p>
<p type="listitem">Regijovnale Voeneevtiedimmieprogrammesne golme strategijh fïerhtene fylhkese:</p>
<p type="listitem">Regijovnale jielemeprogramme (daaroen RNP), åtnoen bïjre voeneevtiedimmievierhtijste gusnie ulmie lea sjïehteladtedh akten  aarvoesjugniedæmman mij guhkiem vaasa jïh mestie dïeneste sjædta, jïh aaj  laantebårran ektiedamme.</p>
<p type="listitem">Regijovnale byjreseprogramme (daaroen RMP), dej regijovnale byjresedåarjoej bïjre råajvarimmide kultuvreeatnamisnie, jïh gïehpiedimmie  dearjoste laanteburresne.</p>
<p type="listitem">Regijovnale skåajje- jïh byjreseprogramme (daaroen RSK), dåarjoevierhtiej bïjre ektiedamme soejkesjæmman jïh tjïrrehtæmman skåajje- jïh  byjreseråajvarimmijste. 7.  ULMIE- JÏH ILLEDAHKESTUVREME</p>
<p>Regijovnale evtiedimmieprogrammen åejvieulmie boelhken 2013-2016 lea <span type="quote">"Jielemeevtiedimmie Noerhte-Trööndelagesne"</span>. Fylhkendigkie tuhtjie vihkeles daejredh mennie mieresne tsavtshvierhtieåtnoe programmen tjïrrh viehkehte daam ulmiem jaksedh. Effektemööleme tsavtshvierhtieåtnoste lea aaj vihkeles juktie hijven prijoriteradimmieh tsavtshvierhtijste hoksedh, jïh kanne aaj staeriedimmieh darjodh. Ulmie- jïh illedahkestuvreme tsavtshvierhtieåtnoste RES'en tjïrrh naemhtie dorjesåvva: 1. Nasjovnaale öörnege effekte- jïh illedahkemöölemasse 2. Fylhkentjïelten öörnege darjomemöölemasse 3. Byjngetje vuarjasjimmieh daerpiesvoeten mietie 4. Ulmiejakseme åejvieulmeste RES'sne Öörnege ulmie- jïh illedahkestuvremasse lea veelebe buerkiestamme 2. lissietjaalegisnie. <em type="bold">8. LISSIETJAALEGH 1.LISSIETJAALEGE - REGIJOVNALE SOEJKESJH JÏH STRATEGIJH </em></p>
<p type="listitem">Dah vihkielommes regijovnale soejkesjh jïh strategijh mejtie Regijovnale  evtiedimmieprogramme edtja viehkiehtidh illedh:</p>
<p type="listitem">Fylkesrådets politiske plattform <span type="quote">"Nord-Trøndelag inn i framtida"</span></p>
<p type="listitem">Regional planstrategi for Nord-Trøndelag 2012-2016</p>
<p type="listitem">Marin Strategiplan Trøndelag 2011-2014</p>
<p type="listitem">Reiselivsstrategi for Trøndelag 2008-2020</p>
<p type="listitem">Landbruksmelding for Trøndelag</p>
<p type="listitem">Landbruksmelding for Trøndelag - status og oppfølging</p>
<p type="listitem">Ungdomspolitisk plattform Nord-Trøndelag fylkeskommune 2012-2015</p>
<p type="listitem">Strategiplan for kulturnæringer Trøndelag 2009-2016</p>
<p type="listitem">FoU-strategi for Trøndelag</p>
<p type="listitem">Klima- og energiplan Nord-Trøndelag</p>
<p type="listitem">Regionalt bygdeutviklingsprogram (vedtas desember 2012)</p>
<p type="listitem">Internasjonal strategi Trøndelag (vedtas desember 2012)</p>
<p type="listitem">Strategi for folkehelsearbeidet i Nord-Trøndelag 2011-2014</p>
<p type="listitem">Strategi for idrett og friluftsliv (2013-2016)      2. LISSIETJAALEGE  -  ULMIE- JÏH ILLEDAHKESTUVREME RES'SNE 2013    Fylhkentjïelten tsavtshvierhtieh leah uvtemes sjïehteladtije. Effekte- jïh  illedahkemööleme daagkaristie dåarjoste lea akte haesteme, dovne dan åvteste dah  effekth maaje båetieh gellie jaepiej mænngan prosjekte orrijamme, dan åvteste  maahta geerve årrodh mööleldihkie illedahkh sjïehteladtije prosjektijste vuejnedh, jïh  dan åvteste barkoeeffekth tsevtseme sjidtieh byjngetje tsiehkijste (vuesiehtimmien  gaavhtan konjunktuvreevtiedimmie).      Ulmie- jïh illedahkestuvreme tsavtshvierhtieåtnoste RES'en tjïrrh lea 4 bieline  juakeme:   1.  Nasjovnaale öörnegh effekte- jïh illedahkemöölemasse  2.  Fylhkentjïelten öörnege darjomemöölemasse  3.  Byjngetje vuarjasjimmieh daerpievoeten mietie  4.  Ulmiejakseme åejvieulmeste RES'sne    1.  Effekte- jïh illedahkemööleme  Fylhkentjïelte lea dam nasjovnaale öörnegem effekte- jïh illedahkemöölemasse  sjïehtesjamme, maam TRD lea evtiedamme. Dïhte lea galhkuvereektemasse aktannamme, gosse dåarjoem maaksa. Prosjekth edtjieh reektedh mejtie ulmiem  jakseme, dah vihkielommes illedahkh jïh veanhtadamme effekth. Lissine edtja  reektedh mejtie prosjekte lea daam buektiehtamme:</p>
<p type="listitem">buerebe dïeneste</p>
<p type="listitem">bueriedamme gaahtjememaehtelesvoete</p>
<p type="listitem">tjåadtjoehtidh /vijriesåbpoe evtiedidh daaletje gïehtelimmieh, mejtie aaj orre tseegkemh</p>
<p type="listitem">lissiehtamme innovasjovne/innovasjovnemaehtelesvoeth</p>
<p type="listitem">lissiehtamme maahtoe</p>
<p type="listitem">lissiehtamme nuepieh gaajhkesidie</p>
<p type="listitem">vielie fryöjstehke sjïdteme goh årromesijjie jallh sijjieh sïeltide</p>
<p type="listitem">vielie fryöjstehke goh feelemeulmie</p>
<p type="listitem">nænnoestehteme regijovnale jarngijste</p>
<p type="listitem">jaabnedimmie jallh lissiehtimmie årroejijstie</p>
<p>Öörneginie vijriesåbpoe barka 2013, jïh sæjhta, gosse prosjekth orrijieh, vielie daajroem vedtedh effekti jïh illedahki bïjre. <em type="bold">2. Darjomemööleme </em>Fylhkentjïelte lea gellie jaepieh aktem öörnegem åtneme juktie darjoemidie mööledh. Dellie möölie guktie tsavtshvierhtieh leah nåhtadamme viertiestamme programmen 3 barkoesuerkiejgujmie, jïh dej 10 vuelege indikatovrigujmie, naemhtie: </p>
<p>Dah jeanatjommes prosjekth jienebh indikatovrh utnieh, guktie summe dovne prosentesne jïh rïektesisnie sæjhta bijjelen 100 prosenth årrodh. Vuesiehtimmien gaavhtan dle akte fealadasseprosjekte maahta utnedh dovne jielemeevtiedimmie-, gaskenasjovnaliseringe- jïh fryöjstehkevoeteperspektivem utnedh. Daah ulmieh leah bïejesovveme tsavtshvierhtieåtnose joekedimmien bïjre indikatovride: </p>
<p><em type="bold">INDIKATOVRH JÏH ULMIEH TSAVTSHVIERHTIEÅTNOSE % </em></p>
<p>Jielemeevtiedimmie 90%</p>
<p>Mïrrestalleme 20%</p>
<p>Maahtoeevtiedimmie 50%</p>
<p>Kultuvre 30%</p>
<p>Innovasjovne 40%</p>
<p>Byjrese 20%</p>
<p>Gaskenasjovnaliseringe 20%</p>
<p>Kommunikasjovne/infrastruktuvre 20%</p>
<p>Noerh 20%</p>
<p>Fryöjstehkevoete/jieledekvaliteete 20%</p>
<p>Gaajhkesh mah tsavtshvierhtieh reerieh Regijovnale evtiedimmieprogrammen tjïrrh edtjieh fylhkentjïeltese reektedh daej 10 indikatovri bïjre, dejtie prosjektide dah dåarjoem vedtieh. <em type="bold">3. Byjngetje vuarjasjimmieh daerpiesvoeten mietie </em></p>
<p>Jis daerpies dle byjngetje vuarjasimmieh dorjesuvvieh bielijste evtiedimmiedåarjoste. Jaepien 2011 dle vuesiehtimmien gaavhtan tsavtshvierhtieåtnoem innovasjovnesïeltide jïh sijjieevtiedæmman vuarjasji. <em type="bold">4. Ulmiejakseme åejvieulmeste RES'sne </em></p>
<p>Sæjhta mööledh mejtie åejvieulmiem Næringsvekst i Nord-Trøndelag jakseme dej 8 parameeterigujmie mah åejvieulmiem buerkeste 6. sæjrosne.</p>
<p>Möölemedïrrege lea g.j Telemarkforskningen fïerhten jaepien goerehtimmieh mah dorjesuvvieh stillemen mietie daejstie Innovasjovne Nöörje, SSB statistihke jïh Nöörjen Dotkemeraerien Indikatovrereektehtse. </p>
</body></document>
