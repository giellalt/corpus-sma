<document xml:lang="sma" id="no_id"><header><title/><genre code="admin"/><author><unknown/></author><wordcount>2940</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.ntfk.no/bibliotek/saker/2010/FR/Vedlegg/FR-sak02.03Vedlegg2%C5arjelsamien%20samarbeidsavtale.pdf</origFileName><parallel_text xml:lang="nob" location="fr-sak02.03vedlegg1aarjelsamien_samarbeidsavtale.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Åarjelsaemien laavenjostoelatjkoe boelhken 2010-2013 Dah laavenjostoeguejmieh leah Saemiedigkie Nøørjesne, Nordlaanten fylhkentjïelte, Noerhte-Trøøndelaagen fylhkentjïelte, Åarjel-Trøøndelaagen fylhkentjïelte jïh Hedmaarhken fylhkentjïelte.</p>
<p>Latjkoen ulmie</p>
<p>Saemien kultuvrem, gïelem jïh siebriedahkem nænnoestidh jïh våajnoes darjodh.</p>
<p>Latjkoen våarome</p>
<p>Dah saemieh leah akte åålmege aktine tjåenghkies histovrine, kultuvrine, gïeline jïh vuekiejgujmie</p>
<p>Dïhte latjkoe edtja akten ihkuve tjåadtjoen laavenjostose sjiehteladtedh guejmiej gaskem, dejnie aamhtesinie mah leah saemiej bïjre, jïh saemien dajvine åarjelsaemien fylhkine.</p>
<p>Dah guejmieh tjuerieh aktem eadtjohke dïedtem ektesne vaeltedh edtja saemien kultuvrem jïh siebriedahkejielemem gorredidh jïh evtiedidh.</p>
<p>Tjuara dam åarjelsaemien siebriedahkem nænnoestidh, jïh dïhte saemien siebriedahke tjuara nuepieh utnedh jïjtjemse evtiedidh jïjtsinie ulmine.</p>
<p>Dïhte latjkoe edtja viehkiehtidh dam åarjelsaemien dajvem evtiedidh ektine dejnie nasjovnale saemiepolitihkine jïh dej gaskenasjovnale dïedtigujmie</p>
<p>Fylhkentjïelten råålle goh regijovnalpolitihkeles aktøøre hijven nuepieh laavenjostose jïh evtiedæmman vadta åarjelsaemien dajvesne</p>
<p>Dah guejmieh daejnie bæjhkoehtieh dah daan bïjre råårestalleme: 2</p>
<p>Vuekieh</p>
<p>Dah saemieh åarjelsaemien dajvesne veasoeh jïh leah vyøseme, jïh dajvem nåhtadamme guhkede gietjeste. Dïhte dajve stoerre jïh jåhta jïjnjh politihkeles jïh reeleles raasti rastah. Daate tsihkestahta aktem tjåenghkies jïh ållesth barkoem fylhkenraasti dåaresth, edtja dam åarjelsaemien åålmegen daerpiesvoeth jïh iedtjh vaarjelidh. Dah guhkies geajnoeh jïh ihke saemieh dan bårrode veasoeh dorje guktie dah faalenassh jïh institusjovnh, mah edtjieh dam åarjelsaemien åålmegem gaagkestidh, tjuerieh bårrode årrodh, jïh biejesovvedh ovmessie maadthsijjide dejnie golme dajvine. Uvtemes edtja joekoen darjomh dåarjoehtidh mah lea nyjsenæjjide jïh noeride. Jïjnjh ovmessie saemien jïh nøørjen institusjovnh dennie åarjelsaemien dajvesne dam åarjelsaemien åålmegem gaagkestieh.</p>
<p>Dïhte åarjelsaemien siebriedahke nænnoes institusjovnh daarpesje edtja dejtie saemien iedtjide gorredidh.</p>
<p>Daerpies nænnoes nedteviermiejgujmie dej ovmessie institusjovni gaskem edtja daan-beajjetje vierhtieh bøøremeslaakan nuhtedh.</p>
<p>Saemien kultuvre jïh siebriedahke leah behtjiedimmien nuelesne dehtie nøørjen stoerresiebriedahkeste gellielaakan. Dam maahta jalloedidh aktine eadtjohke jïh voerkes soejkesjimmine fylhken daltesisnie. Daate joekoen vihkeles gosse ussjede dan båatsose mij dajvem nuhtie jïjnjh tjïeltine. Dïhte krøøhkeme saemien kultuvrese, jieliemasse jïh siebriedahkeevtiedæmman tjuara soejkesjimmine sjiehteladtedh guktie ij dejtie aejhtieh, bene guktie dah evtiedimmienuepieh åadtjoeh.</p>
<p>Dah guejmieh sïjhtieh viehkiehtidh dejtie saemien gyhtjelasside buartan biejedh gaajhkene giehteldimmiesuerkine, jïh buerebe bïevnesh vedtedh altese laavenjostoeguejmide juktie dam barkoem saemien gyhtjelassigujmie nænnoestidh.</p>
<p>Dah guejmieh sïjhtieh laavenjostosne dej jeatjah aktøørigujmie viehkiehtidh maahtoem gyhtjelassi bïjre evtiedidh, ovmessie faagesuerkiej sisnjeli.</p>
<p>Gaskenasjovnale tjelmiejgujmie lea saemien, jïh joekoen åarjelsaemien gïele, åtneme goh håvhtadihks gïelh. Edtja gïelen evtiedimmienuepieh gorredidh g.j saemielaaken tjïrrh. Gorredimmie jïh evtiedimmie dehtie saemien gïeleste tsihkestehtieh dah maanah jïh noerh riektes nuepieh åadtjoeh dam gïelem lïeredh jïh aaj dam nåhtadidh.</p>
<p>Byøgkeles åejvieladtjh dïedtem utnieh meatan årrodh aktem eadtjohke dïedtem vaeltedh juktie dam saemien gïelem gorredidh jïh evtiedidh ovmessie daltesinie. Dah guejmieh tuhtjieh daerpies darjomigujmie aelkedh edtja dam åarjelsaemien gïelem jealajidh.</p>
<p>Gylhkentjïelth dam åejviedïedtem dan jåarhkeøøhpehtæmman utnieh, jïh dïedtem utnieh eadtjohkelaakan meatan årrodh dam saemien gïelem gorredidh jïh evtiedidh jåarhkeskuvline. Reaktavåaroemisnie øøhpehtimmielaakesne lea aaj dej geerve almetji reaktah maadth- jïh jåarhkeøøhpehtæmman, jïh destie aaj akte sjïere reakta øøhpehtimmiem åadtjodh saemiengïelesne. 3</p>
<p>Dah guejmieh sïjhtieh barkedh juktie eensi saemien faalenassh aarhskuvle,- maadthskuvle jïh jåarhkeskuvledaltesisnie gorredidh, jïh aaj faalenassh mah leah sjïehtesjamme dan jollebe øøhpehtæmman. Tsihkestahka vielie staateles beetnehvierhtieh tjïeltide jïh fylhkentjïeltide båetieh edtja maahtoelutnjemem saemien buektiehtidh.</p>
<p>Båatsoe lea dïhte vihkelommes jieleme åarjelsaemien dajvesne, bene seamma aejkien aaj dïhte vihkelommes kultuvreguedtije biehkie. Jieleme nåakelaakan dam bigkemem dejnie dajvine tøøllie, jïh gosse juvrh pleekieh. Akte lïhke laavenjostoe laavenjostoeguejmiej gaskem daej gyhtjelassi bïjre lea dan åvteste vihkeles. Aaj vihkeles dejtie nuepide vuartasjidh dam båatsoem vijriebasse evtiedidh, g.j. vielie aarvoesjugniedimmien tjïrrh jieliemisnie.</p>
<p>Dah guejmieh sïjhtieh viehkiehtidh dam govlesadtemem bueriedidh dan dajveåtnoen bïjre, tjïelteraasti dåaresth</p>
<p>Aarvoesjugniedimmiem båatsosne lissiehtidh</p>
<p>Duedtie dennie åarjelsaemien dajvesne lea vihkeles goh kultuvreguedtije, goh akte biehkie mij identitetem sjugnede jïh goh saemien jieleme. Duedtie maahta vielie barkoesijjieh buektiehtidh, jïh lea aaj vihkeles gosse edtja saemiengïelem nænnoestidh. Sijjieh gusnie maahta kultuvrine giehtelidh lea vihkeles edtja maahtoem jïh jielemh evtiedidh, jïh kultuvrelle jïh sosijale baanth nænnoestidh jïh våaromem tseegkedh dan tjåenghkies identifikasjovnese.</p>
<p>Dah guejmieh sïjhtieh barkedh dam aktivyøki barkoem våajnoes darjodh kultuvren jïh jielemen gaskem, bene aaj sijjiem sjugniedidh daaletje kultuvrese goh daanhtsoe, teatere, musihke, lidteratuvre j.v.</p>
<p>Dahkoesoejkesje 1. Gïele</p>
<p>Gaskenasjovnale tjelmiej tjïrrh dellie saemien akte håvhtadihks gïele, jïh åarjelsaemien lea dej saemien gïeli gaskem mij lea støøremes vaahresne gaarvanidh. Vååjnoe goh dah tjïrrehtamme gïeledarjomh hijven orreme gïelen jealajimmeste, bene annje lea vihkeles gïelebarkojne jåarhkedh. Dah guejmieh sïjhtieh dannasinie barkedh gïelejarngh tseegkedh Aarbortesne jïh Snåasesne, jïh Aajege saemien gïele – jïh maahtoejarngem Rørosesne vijriebasse evtiedidh.</p>
<p>Dah guejmieh sïjhtieh viehkiehtidh dåarjelidh reerenassen dahkoesoejkesjem saemien gïelide.</p>
<p>Tjuara sjierelaakan bæjjese vaeltedh dejtie haestemidie mah båateme saemien gïeli reeremedajven gïelhtie.</p>
<p>Dah guejmieh sïjhtieh skreejrehtidh vielie dotkemasse åarjelsaemien gïelen sisnjelen 4 2.</p>
<p>Øøhpehtimmie / Maahtoe</p>
<p>Dah gïelehaestemh leah lïhke ektiedamme øøhpehtimmiefaalenassese. Dah guejmieh edtjieh barkedh guktie nuepie sjædta aktem ållesth øøhpehtimmiem tjïrrehtidh saemien faagi sisnjeli. Dah guejmieh sïjhtieh joekoenlaakan fokusem biejedh buerebe daajroesvoetese jïh vielie staateles beetnehdåarjose fylhkentjïeltide jïh tjïeltide, juktie Maahtoelutnjemem – saemien illedh. Fylhkentjïelth jïh Saemiedigkie edtjieh ektesne barkedh juktie dåårrehtimmiem bueriedidh lohkehtæjjafaamojste tseegkedh jïh iktedidh daaletje jïh orre stipendeøørnegh jollebe øøhpehtæmman nedteviermiebigkemem nænnoestidh learoevierhtieh evtiedidh saemien maahtoem gorredidh lohkehtæjja-øøhpehtimmesne dåårrehtimmiem bueriedidh learohkijstie jïh studentijste geerveøøhpehtimmiem nænnoestidh saemien gïelesne</p>
<p>Dah guejmieh edtjieh ektesne staateles jïh tjïelten åejvieladtjh meatan vaeltedh daennie barkosne. Dah guejmieh sïjhtieh aktem nedteviermiem tseegkedh Saemiedigkien jïh sjyøhtehke jåarhkeskuvli gaskem. Dah guejmieh sïjhtieh vuarjasjæmman tjïelke maahtoste sjiehteladtedh, jïh barkoepryøveste sjyøhtehke faagesuerkine, gosse lea saemien tjïelke maahtoen bïjre. Fylhkentjïelth jïh Saemiedigkie sïjhtieh barkedh aktem ferriedihks faageøøhpehtimmiem gorredidh saemien båatsosne jïh duedtesne. Dah guejmieh sïjhtieh barkedh ihke vielie lierehtæjjasijjieh båatsose jïh duadtan åarjelsaemien dajvesne tseegkesuvvieh. Dah jåarhkeskuvlh, mah dïedtem utnieh duedtien jïh båatsoen faageøøhpehtæmman, jïh aaj sjyøhtehke guejmieh, sïjhtieh barkedh guktie dah skuvlh nuekies vierhtieh åadtjoeh guktie dah dam barkoem eensilaakan dåhkasjieh. Dah guejmieh sïjhtieh ektesne aktem lohkemeprogrammem evtiedidh dan jåarhkeskuvlese. Programmen ulmie edtja årrodh ij naan learohke edtja jåarhkeskuvlem illedh bielelen dam vihkelommes daejremem utnedh saemien histovrijen, kultuvren jïh siebriedahkejielemen bïjre. 3.</p>
<p>Bïevnesh</p>
<p>Dah guejmieh aktem tjåenghkies dïedtem utnieh ihke dah årrojh jïh byøgkeles suerkieh fylhkesne maahtoem utnieh saemien gyhtjelassi bïjre. Dah guejmieh sïjhtieh jïjtsh nedtesæjrojne jïh jeatjah vuekine sjyøhtehke bïevnesh saarnodh. Saemiedigkie edtja bïevnesh vedtedh nedtesæjrojne jïh bïevnesehællojne fylhkentjïelti barkoen bïjresaemien gyhtjelassigujmie. Fylhkentjïelth jïh Saemiedigkie sïjhtieh laavenjostosne bïevnedh Saemiedigkien bïjre, Saemiedigkien veeljemelåhkoen bïjre jïh saemiedigkieveeljemen bïjre dejtie barkijidie, learohkidie jïh årrojidie dejnie fylhkentjïeltine. Guessieh fylhkentjïelten institusjovnine edtjieh aaj dagkerh bïevnesh gaavnedh 5 fylhkentjïelten nedtesijjine jïh bïevnesehællojne. Saemiedigkie edtja tjïeltide faasseldidh bïevnesetjaalegigujmie Saemiedigkien, saemielåhkoen jïh saemiedigkieveeljemen bïjre, jïh aaj bïevnedh jïh bihkedidh gosse daerpies. Dah bïevnesh edtjieh dan gåhkese gåarede, aaj saemiengïelesne årrodh. 4.</p>
<p>Meedija</p>
<p>Dah guejmieh sïjhtieh barkedh aktem ållesth meedijafaalenassem buektiehtidh TV’esne, raadijovesne jïh plaerine. Edtja joekoenlaakan dåarjoehtidh programmh maanide jïh noeride evtiedidh. Byøroe aaj aktem stipendeøørnegem evtiedidh edtja dåårrehtimmiem bueriedidh saemien gïelebarkose meedijan sisnjelen. 5.</p>
<p>Dajvereereme kultuvrevaarjelimmine</p>
<p>Dah fylhkentjïelth jïh Saemiedigkie sïjhtieh laavenjostedh dajvereeremen aamhtesi bïjre Planforumen tjïrrh. Fylhkentjïelth jïh Saemiedigkie sïjhtieh dåarjoehtidh jïh bihkedidh dejtie tjïeltide dennie åarjelsaemien dajvesne gusnie bovtsigujmie giehtele, guktie aktem bøøremeslaakan dajvereeremem buektehte mij dam saemien båatsoem gorrede. Dah guejmieh edtjieh aktem vielie åeliedihks laavenjostoem darjodh reeremen bïjre kultuvremojhtesistie kultuvrevaarjelimmielaaken mietie, m. mieriedimmie faageles dïedtejoekedimmien bïjre kultuvremojhteselaaken mietie, 3. § laavenjostoedïedte. Dah guejmieh dïedtem utnieh laavenostoetjåanghkoeh tjïrrehtidh fierhten jaepien, kultuvrevaarjelimmien jïh dajvegyhtjelassi bïjre reereles daltesisnie. 6.</p>
<p>Kultuvrejarngh jïh museumedarjome</p>
<p>Sïjti Jarnge, Saemien Sïjte jïh Rørosmuseet leah joekoen vihkeles sijjieh dan kultuvre- jïh museumdarjomasse. Dah guejmieh edtjieh barkedh juktie nænnoestidh tjaeleldh bæjhkoehtimmiem, gorredimmiem jïh øøhpehtsem dehtie saemien kultuvrehistovrijeste dajvesne. Dah guejmieh dam tseegkeme nasjovnale museumenedteviermiem dåarjoehtieh, jïh sïjhtieh Saemiedigkien jïh fylhkentjïelten reeremedïedtine viehkiehtidh guktie minngemosth dan bøøremeslaakan sjædta goh gåarede. Nedteviermien ulmie lea laavenjostoem museumi gaskem evtiedidh, mah saemien kultuvrehistovrijem utnieh goh akte biehkie altese darjoste. Dah guejmieh edtjieh barkedh guktie Saemien Sïjte evtiesåvva aktem nedteviermiesijjiem utnedh saemien museumebarkose daennie dajvesne, museumjarkelimmien mietie. Vihkeles laavenjostoeåårganh sïjhtieh årrodh dah jeatjah saemien museumh, Sïjti Jarnge, Rørosmuseet, saemien institusjovnh Sveerjen bielesne, jïh jeatjah laavenjostoeguejmieh. Saemiedigkie lea aamhtesisnie 32/02 <span type="quote" xml:lang="nob">”Sametingets politikk for det sørsamiske området”</span> nænnoestamme 6</p>
<p>Saemien Sïjtem jïh Sïjti Jarngem vijriebasse evtiedidh guktie dah aktem gamte kultuvrejarngefunksjovnem utnieh dajvesne. Dïhte sæjhta jiehtedh dah guejmieh Saemiedigkiem dåarjoehtieh dennie barkosne Saemien Sïjtem evtiedidh. Vuartesjh Saemiedigkien nænnoestimmie aamhtesisnie 43/02. Dah guejmieh sïjhtieh barkedh vijriebasse evtiedidh aktem kultuvrepaarhkem ektiedimmesne Sïjti Jarngese, Aarbortesne. Dïhte paarhke edtja goh maahtoeøøhpehtæjja årrodh åarjelsaemien bigkemevuekeste. Dah guejmieh edtjieh seamma tijjen barkedh hijven jïh gellielaaketje gaavnedimmiesijjieh evtiedidh saemien kultuvrese dejnie golme regijovnine åarjelsaemien dajvesne. 7.</p>
<p>Gærjagåetie</p>
<p>Dah guejmieh edtjieh viehkiehtidh bïevnesh jïh bihkedassem gaskemsh juekedh, sinsitnien faageles gærjagåetietjåanghkojne meatan årrodh jïh laavenjostedh kuvsji jïh jeatjah øøhpehtimmiedarjomi bïjre saemien lidteratuvresne, kultuvresne jïh gærjagåetiedienesjinie dejtie barkijidie skuvle- jïh almetjegærjagåetine. Dah guejmieh sïjhtieh viehkiehtidh dam åarjelsaemien maahtoegærjagåetiem evtiedidh Sïjti Jarngesne. Tjuara dam giehteldimmiem bæjjese bigkedh guktie gærjagåetie, ektine Saemiedigkien gærjagåetine jïh Nordlaanten fylhkengærjagåetine, maahta aktem eatjohke aktøørem årrodh åarjelsaemien maahtoebigkemisnie. Dah guejmieh edtjieh nænnoestidh jïh evtiedidh dejtie åarjelsaemien gærjabusside Aarbortesne jïh Åarjel-Trøøndelaagesne. Vihkeles abpe åarjelsaemien dajve aktem gærjabussefaalenassem åtna. Dah guejmieh sïjhtieh dan åvteste barkedh aktem orre gærjabussem åestedh Åarjel-Trøøndelaagesne. Dah guejmieh sïjhtieh barkedh dam gærjaveahkam åarjelsaemien lidteratuvresne stueriedidh jïh orrestidh dejnie åarjelsaemien gærjabussine. 8.</p>
<p>Teatere</p>
<p>Teatere akte vihkeles tsavtshvierhtie edtja åarjelsaemien kultuvrem, gïelem, identitetem jïh jïjtjedomtesem nænnoestidh. Dah guejmieh edtjieh ektesne barkedh aktem eensi våaromem giehteldæmman gorredidh Åarjelsaemien Teaterasse. 9.</p>
<p>Kultuvreøørnedimmieh jïh festivalh</p>
<p>Dah guejmieh tuhtjieh hijven øørnedimmiejgujmie kultuvre-jïh gaarsjelimmien sisnjelen jïh festivaligujmie, jïh sïjhtieh barkedh dejtie darjomidie nænnoestidh dennie åarjelsaemien dajvesne. 10.</p>
<p>Staaresaemieh</p>
<p>Dah guejmieh sïjhtieh laavenjostedh stuerebe fokusen bïjre dej staaresaemien haestemi bïjre, jïh laavenjostose skreejrehtidh stoerrestaari gaskem. 7 11</p>
<p>Jielemeevtiedimmie</p>
<p>Dah guejmieh sïjhtieh laavenjostedh evtiedimmien, vuesiehtimmien jïh tjïelkestehtemen bïjre saemien jielemepolitihkeste. Dah guejmieh vuesiehtieh dan laavenjostoelatjkose Saemiedigkien jïh Innovasjovne Nøørjen gaskem jïh sæjhta viehkiehtidh dam latjkoem dåarjelidh. Saemiedigkie edtja meatan sjidtedh dennie barkosne fylhken soejkesjigujmie jïh dej baaltese soejkesjetjaatsegigujmie, juktie darjomh iktedidh edtja dam åarjelsaemien siebriedahkem evtiedidh. Dah guejmieh bæjhkoehtieh vihkeles sjiehteladtedh ohtjegiehteldæmman dejnie åarjelsaemien dajvine. Dah guejmieh sïjhtieh laavenjostedh juktie aktem buerebe sjiehtesjimmiem buektiehtidh dejstie tsavtshvierhtijste regijovnesne dan ohtjegiehteldæmman jïh kultuvre goh jieleme. Dah guejmieh sïjhtieh barkedh saemien entreprenørevoetem nænnoestidh. Dah guejmieh sïjhtieh barkedh dam båatsoem goh jieleme vijriebasse evtiedidh. Båatsoe viehkehte vihkeles aarvoeh sjugniedidh dennie åarjelsaemien dajvesne, lissine dïhte akte vihkeles kultuvreguedtije. Dah guejmieh sïjhtieh kultuvrebasert jielemeevtiedimmiem dåarjoehtidh edtja dam åarjelsaemien båatsoen kultuvrelle sjierevoetem gorredidh. Juvre jïh bigkeme eatnamisnie leah akte stoerre aajhtoe båatsoebårran. Dah guejmieh sïjhtieh darjomi bïjre laavenjostedh mah maehtieh skaara-ulmide heerredidh. Dah guejmieh sïjhtieh prijoriteredh darjomh mah leah sjiehtesjamme noeride jïh nyjsenæjjide juktie dam båetijen aejkien gorredidh åarjelsaemien båatsose. Dah guejmieh sïjhtieh laavenjostedh åtnoen bïjre dehtie saemien kultuvreste fealadimmesne. Vihkeles aktem tjïelkevoetem jïh saetniesvoetem gorredidh, guktie dah saemien iedtjh, njoelkedassh jïh vuekieh leah. Dah guejmieh leah siemes viehkiehtidh duedtiem evtiedidh, guktie dïhte akte jielije saemien jieleme sjædta, jïh mierietsiehkide duadtan bueriedidh goh kultuvre, faage jïh jieleme. Juktie maahtoem nænnoestidh jïh vielie almetjh duedtiejieliemasse dåårrehtidh, dah guejmieh sïjhtieh sjiehteladtedh bihkedassese jïh lierehtæjjaøørnegidie faagesne. 12.</p>
<p>Healsoe</p>
<p>Dah guejmieh leah siemes barkedh juktie dïhte saemien åålmege aktem seammavyørtegs jïh eensi healsoe- jïh sosijalefaalenassem åådtje. Dah guejmieh sïjhtieh barkedh raerieh gaavnedh guktie dïhte prosjekte <span type="quote">”Åarjelsaemien raeriestimmiedienesje healsoe- ji sosijalegyhtjelassine åarjelsaemien dajvesne”</span> tjåadtjoen sjædta. 8 13.</p>
<p>Raasteregijovnale /gaskenasjovnale laavenjostoe</p>
<p>Dah guejmieh sïjhtieh saemien gyhtjelassh Nøørjesne akten gaskenasjovnale aalkoealmetjevuajnose biejedh. Dah guejmieh edtjieh leenigujmie Sveerjen bielesne laavenjostedh juktie dam åarjelsaemien siebriedahkeevtiedimmiem nænnoestidh jïh aktem maahtoejoekedimmiem buektiehtidh. Dah guejmieh sïjhtieh barkedh edtja Interreg-laavenjostoem evtiedidh jïh nænnoestidh. 2. Dåarjelimmie</p>
<p>Fierhten jaepien edtja tjåanghkoeh høøllestidh reereles jïh politihkeles daltesisnie. Dïhte aajkoe dej tjåanghkoejgujmie lea reektehtse, laavenjostoe jïh iktedimmie. Reektehtseboelhke kalenderejaepiem dåerede. Dïhte laavenjostoe daan latjkoen tjïrrh lea jïjtjevyljehke baasisesne seammavyørtegs guejmiej gaskem. Dïhte latjkoe ij laavenjostoem heerredh mij ij leah neebnesovveme daennie latjkosne. Såemies dejstie aamhtesistie latjkosne maehtieh joekehts ulmiem jïh prijoritetem utnedh dejtie ovmessie guejmijde. Latjkoem staerede fierhten njieljien jaepien jïh ajve dah guejmieh maehtieh jarkelimmieh darjodh latjkoetjaalegisnie. Maahta latjkoem hiejhtedh 6 aski bieljelimmine. Fierhte økonomeles dïedte, ektiedamme tjïrrehtæmman dehtie sjiere darjomistie latjkosne, tsihkestahta jïjtsh politihkeles gietedimmieh. Daam latjkoem dorjeme 5 – vijhte tjaaleginie, jïh dah guejmieh fïereguhtem utnehte. Sijjie, biejjie: __________________ Sijjie, biejjie: ___________________Sijjie, biejjie:__________________ Saemiedigkie</p>
<p>Noerhte-Trøøndelaagen fylhkentjïelte Nordlaanten fylhkentjïelte</p>
<p xml:lang="nob">Egil Olli</p>
<p xml:lang="nob">Alf Daniel Moen</p>
<p xml:lang="nob">Odd Eriksen</p>
<p>Presidente</p>
<p>Fylkenraerien åvtehke Fylhkenraerien åvtehke</p>
<p>Sijjie, biejjie: _______________________</p>
<p>Sijjie, biejjie: __________________________</p>
<p>Åarjel-Trøøndelaagen fylhkentjïelte Hedmaarhken fylhkentjïelte Tore O. Sandvik</p>
<p xml:lang="nob">Siv Tørudbakken</p>
<p>Fylhken åejvie</p>
<p>Fylkenraerien åvtehke 9</p>
<p>Åarjelsaemien dajve</p>
<p>Dïhte åarjelsaemien dajve lea vijries. Øørnedimmien gaavhtan jïh politihkeles daate akte geerve dajve aktine joekehts årromemaalline jïh infrastruktuvrine. Dah guejmieh leah dannasinie maereles åtneme dam dajvem juekedh golme regijovnine, gosse edtja dajvem buerkiestidh.</p>
<p>Regijovne noerhte</p>
<p>Åarjelsaemien gïeledajve Nordlaantesne lea Saltfjellet raejeste noerhtelisnie, fylhkenraasten gåajkoe Noerhte-Trøøndelaagen vøøste åarjene, jïh lea akte bielie dehtie åarjelsaemien ektievoeteste. Dïhte båatsoe lea vihkeles dan saemien kultuvrese daennie dajvesne. Dennie noerhteregijovnesne akte jïjtse saemienskuvle mij lea Aarbortesne, gusnie aaj Sïjti Jarnge – Saemien Kultuvrejarnge dan åarjelsaemien dajvese Nordlaantesne. Jarnge tseegkesovvi jaepien 1984 jïh dïhte byøgkeles rihpestimmie lij suehpeden 1987. Guktie nomme jeahta, dle Sïjti Jarnge lea dan saemien siebriedahken jarnge. Jarngen darjoe lea bïevnesh, kuvsjh, kultuvrevaarjelimmie jïh tjøønghkeme, jïh gærjah jïh tjaalegh saemien histovrijen bïjre evtiedieh jïh olkese luejhtedh. Sïjti Jarnge, ektine Fylhkengærjagåetine Nordlaantesne, dïedtem åtna dan saemien gærjabussese. Gellie ovmessie siebrieh regijovnesne, goh duedtiesiebrieh, teatere-, jieleme- jïh siejhme kultuvresiebrieh. Dennie åarjelsaemien dajvesne Nordlaantesne øøhpehtimmiem vadta åarjelsaemien gïelesne maana- jïh noereskuvledaltesisne Saemienskovlesne, jïh såemies tjïelten maana-jïh noereskuvline. Jåarhkeskuvlen daltesisnie aaj øøhpehtimmiem saemiengïelesne vadta, jïh aaj øøhpehtimmiem saemiengïelesne tjïrrehtamme goh kuvsje geerve almetjidie. Akte maanagierte Aarbortesne saemien kultuvre-jïh gïeleskreejrehtimmiem faalehte. Dïhte kultuvrejarnge Aarbortesne aktem lïhke laavenjostoem åtna, jïh aktem dïedtem åtna, dan saemien kultuvrepaarhkese Maajejaevresne. Åarjelsaemien Teatere teateredarjojne giehtele åarjelsaemien dajvesne. Teatere tseegkesovvi jaepien 1985 jïh lea øørnedamme goh akte siebrie gusnie saemieh mah iedtjem utnieh teaterisnie leah meatan. Barkoen ulmie lea aktem ihkuve teateregiehteldimmiem tseegkedh åarjelsaemien dajvine Nøørjesne.</p>
<p>Regijovne gaskoeh</p>
<p>Dïhte gaskoeh regijovne dehtie åarjelsaemien dajveste lea åajvahkommes abpe Noerhte-Trøøndelaagen fylhke, bielelen dejtie dajvide Follafjovlen noerhtelisnie jïh E14 ’en åerjielisnie Skierdesne jïh Meråkerisnie, jïh lissine abpe Fovsennjaarke. Dah saemieh joekoen bårrode årroeminie bïjre jarkan abpe fylhkesne. Dajvesne ållesth 6 båatsoesïjth. Åarjelsaemieh veasoeh dejnie ellen jeanatjommes tjïeltine fylhkesne. Jïjnjh åarjelsaemien institusjovnh fylhkesne: Dïhte åarjelsaemien museume Saemien Sïjte, Snåasen tjïeltesne, akte vihkeles institusjovne. Daelie institusjovnh goh Saemiedigkie, Duodji Instituhtta, Gaskedajven båatsoetjïelte jïh Båatsoeburriej reereme Noerhte-Trøøndelaagesne sijjiem utnieh Saemien Sïjtesne. Daennie regijovnesne lea vihkeles Saemien Sïjte åådtje altese maahtoem bigkedh jïh øøhpehtsvoetem evtiedidh, guktie dïhte maahta geajnoem vuesiehtidh dennie åarjelsaemien kultuvre-evtiedimmesne, siebriedahkebigkemisnie jïh jielemeevtiedimmesne, jïh ihke dïhte båatsoe aktem hoksehtimmiekontovrem åådtje. Dah guejmieh tuhtjieh vihkeles aktem saemien gïelejarngem tseegkedh daennie dajvesne, Snåasen tjïeltesne. Åarjelsaemien hearra jïh hearran kontovre åarjelsaemide lea Snåasesne. Åarjel-saemiej skuvle aaj Snåasesne, mij maadthskuvlefaalenassem åtna dejtie voenen åarjelsaemien maanide jïh learohkidie mah tjuerieh internatesne årrodh. Skuvle lissine maajhøøhpehtimmiem learohkide vadta, mah aaj maehtieh 10 boelhkh årrodh skuvlesne jïh internatesne. Aktem åarjelsaemien maanagiertem aaj aalkeme skuvlesne. NRK Sámi Radio aaj Snåasesne. Dejstie jeatjah faalenassijste dan åarjelsaemien åålmegasse maahta joekoen neebnedh: Kråangke jåarhkeskuvle, mij dïedtem åtna åarjelsaemien øøhpehtimmiem vedtedh. Lohkehtæjja mij åarjelsaemien gïelesne øøhpehte, skuvlesne barka. Akte learohkedåehkie øøhpehtimmiem åådtje åarjelsaemien gïelesne, seamma aejkien goh skuvle aaj øøhpehtimmem åarjelsaemien gïelesne vadta learohkidie jeatjah jåarhkeskuvline, viehkine guvvietellefovneste. Kråangken jåarhkeskuvle aaj duedtiem goh jåarhkekuvsje faalehte. Laavenjostosne Duodji Instituhttine jïh vytnesjæjjajgujmie dah learohkh maehtieh, gosse kuvsjem tjïrrehtamme, vielie faageøøhpehtimmiem / lierehtimmiem åadtjodh, dejnie åssjaldahkine ’svennepryøvem’ darjodh. Olav Duunen jåarhkeskvule faalenassem åtna båatsoefaagen sisnjelen. Noerhte-Trøøndelaagen Jolleskuvle, goevtese Lievenge aktem sjiere dïedtem åtna øøhpehtimmiem faalehtidh åarjelsaemien gïelesne jïh kultuvresne jolleskuvledaltesisnie.</p>
<p>Regijovne åarjel</p>
<p>Dïhte åarjemes dajve lea Meråkeristie noerhtene Engerdalen gåajkoe åarjene jïh Oppdal/Trollheimen jillene, aaj gohtjesovveme Røros-saemien dajve. Dïhte dajve vååjnoe goh akte iemie regijovne mij aaj sveerjen bieliem faarhmeste, gusnie Rørose akte iemie jarnge. Jiene-jienebh saemieh Tråantesne sjædta ihke jienebh staaren gåajkoe juhtieh jïh Tråante akte vihkeles øøhpehtimmiestaare jïjnjh saemien noeride. Goevten 6.b. 2017 lea 100 jaepieh mænngan Tråante lij dïhte sijjie dan ellen voestes saemien jaepietjåanghkose. Tråanten tjïelte lea nænnoestamme aktem moenehtsem nammoehtidh mij edtja heevehtimmiejaepiem soejkesjidh jïh gyhtjelassigujmie barkedh ektiedamme dan <span type="quote">”Saemien tjiehtjïelasse Tråantesne”</span>. Dïhte båatsoe dam bøøremes illedahkem åtna abpe laantesne daennie dajvesne, jïh nuepie gååvnese aarvoesjugniedimmiem lissiehtidh. Åarjel-Trøøndelaage/Hedmaarhken båatsoeburriej-reereme kontovrem åtna Rørosesne. Dah lïhkes goevtesh dejtie støøremes saemien siebride (NRL jïh NSR) dovne Hedmaarhkem jïh Åarjel-Trøøndelaagem geptjieh. Ij leah naan institusjovnh mij lea Saemiedigkien nuelesne daennie regijovnesne. Rørosen jåarhkeskuvle, Rørosmuseet jïh lïhkes byjjenimmiejarngh Elgåesne jïh Praahkesne leah vihkeles ektievoeth, juktie fylhkentjïelti jïh tjïelti dïedtem dan dienesjefaalenassese gorredidh dejtie saemide dajvesne. Elgå skuvle Engerdalen tjïeltesne Hedmaarhkesne, lea akte vaeniejuekeme maanaskuvle aktine øøhpehtimmiefaalenassine nøørjen jïh saemien learohkidie. Saemiedigkie aktem gïeleskreejrehtimmieprosjektem Elgå skuvlese vedti, juktie åarjelsaemien gïelem jealajidh. Prosjekte eelki tjaktjen 2001, jïh orriji gijren 2006. Prosjekteboelhken aktem byjresem tseegki dan åarjelsaemien øøhpehtæmman Elgåesne, jïh desnie tjïelkesti daerpies gïeleskreejehtimmieprosjektem jïh faagide vijriebasse evtiedidh jïh vielie dotkedh. Vierhtiejgujmie staateste, Saemiedigkeste jïh Hedmaarhken 11 fylhkentjïelteste, Elgå skuvle dam prosjektem guhkiedi aktene 3-jaepien boelhkesne. Elgå skuvle aaj barkeminie learoevierhtieevtiedimmine åarjelsaemien learohkidie, jïh lissine prosjektevierhtieh åådtjeme edtja terminologijem evtiedidh siebriedahkefaagesne. Praahken byjjenimmie- jïh lïhkesjarnge Rørosesne lea prosjekten <span type="quote" xml:lang="nob">”Sørsamisk opplæring ved heimeskolen”</span> tjïrrh nammoehtamme goh akte dejstie golme vierhtieskuvlijste (Aarborte jïh Snåase) mij dïedtem åtna saemien øøhpehtæmman åarjelsaemien dajvesne. Daan biejjien Praahke saemien- jïh aamhteseøøhpehtimmiem åtna saemien learoesoejkesjen mietie, jïh jeatjah maadskuvlh fylhkesne viehkehte. Rørosen jåarhkeskuvle dïedtem åtna dan seammaleejns øøhpehtæmman mij lea Åarjel-Trøøndelaagesne. Learohkh mah øøhpehtimmiem saemiengïelesne utnieh leah njieljiengierth sjidteme dej minngemes 5 jaepiej. Daan jaepien skuvle øøhpehtimmiem vadta 11 skuvlide 3 ovmessie fylhkine jïh lea dan åvteste akte vierhtieskuvle åarjelsaemien dajvesne. Ihke vielie darjomh sjidti, jïh dannasinie daerpies dejtie øøhpehtimmiefaalenasside buerebelaakan sjiehteladtedh, Aajege samien gïele-jïh maahtoejarnge tseegkesovveme jaepien 2005. Dïhte jarnge bøøti mænngan dïhte prosjekte ’Rørossamisk opplæringsprogram’ orriji. Aajegen darjoe lea gellielaaketje, jïh åajvahkommes gïelebarkoen jïh saemien øøhpehtimmiefaalenassi bïjre gaajhkene daltesinie, jïh aaj nedteviermiebigkeme jïh bïevnesebarkoe. Dïhte jarnge lea Rørosen jåarhkeskuvlesne, jïh dah aajhterh leah Åarjel-Trøøndelaagen fylhkentjïelte, Hedmaarhken fylhkentjïelte jïh åejvietjïelte Rørose. Dah aajhterh jïh Saemiedigkie beetnehvierhtieh giehteldæmman dåarjoeh. Lissine dieneste båata gosse dienesjh, øøhpehtimmiem saemien gïelesne jïh lijkieprosjekth duaka. Uvtemes dïedtem åtna dan Rørossaemien dajvese, bene jarnge dienesjh aaj vijriebasse deallehte. Rørosmuseet dïedtem åådtjeme Åarjel-Trøøndelaagen fylhkentjïelteste edtja saemien kultuvreaerpiem gorredidh jïh saarnodh regijovnesne, jïh akte ihkuve faagebarkije tseegkesovveme jaepien 2002 raejeste. Glomdalsmuseet Hedmaarhkesne aktem jienebekultuvrelle daejreme-jïh maahtoejarngem goh prosjekte. Gåabpegh museumh leah meatan dennie nasjovnale museumnedteviermesne dejtie museumidie mah dïedtem utnieh saemien kultuvrehistovrijese. Åarjel-Trøøndelaagen fylhkegærjagåetie dïedtem åtna dan gærjabussefaalenassese åarjene jïh lååjkedimmie lissehte. Barkeminie dejnie maaksojne aktede orre gærjabusseste Åarjel-Trøøndelaagesne. Tjåanghkan daah institusjovnh akte maereles byjrese. Dïhte saemien åålmege dajvesne lea vaajtelamme vielie funksjovnh tjøønghkedh aktene tjåenghkies kultuvre,- maahtoe – jïh jielemejarngesne, guktie buektehte dam dåaresthfaageles byjresem bøøremeslaakan nuhtedh.</p>
</body></document>
