<document xml:lang="sma" id="no_id"><header><title/><genre code="admin"/><author><unknown/></author><wordcount>508</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.ntfk.no/Aarjelsaemien/Oohpehtimmie/Documents/J%C3%A5arhke%C3%B8%C3%B8hpehtimmie%20geerve%20almetjidie.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Jåarhkeööhpehtimmie geerve almetjidie </em></p>
<p>Geerve almetjh mah maadthskuvlem jallh plearoeh illehtamme, bene eah jåarhkeööhpehtimmiem tjïrrehtamme, syökemen mietie reaktam utnieh jåarhkeööhpehtimmiem åadtjodh.</p>
<p>Daate lea dej geerve almetji bïjre dehtie jaepeste dah 25 jaepieh illieh.</p>
<p>Noerhte-Trööndelagen fylhkentjïelte diedtem åtna ihke daate reakta gorresåvva, jïh geerve almetjh mejtie jåarhkeööhpehtæmman tsaakeme, reaktam utnieh namhtah illehtidh.</p>
<p><em type="bold">Dov lea reakta: </em></p>
<p>Bïevnesh jïh bïhkedimmiem åadtjodh</p>
<p>Dov realmaahtoem vuarjasjamme åadtjodh</p>
<p>Aktem faalenassem åadtjodh mij dov jïjtsh daajrojne jïh maehtelesvoetine bigkie (realmaahtoe)</p>
<p>Galhkuvemaahtoem åadtjodh mij maahta studijemaahtoe, barkoemaahtoe jallh maahtoe vuelebe daltesisnie årrodh</p>
<p>Aktem lïerehtimmiem åadtjodh mij lea dov jieledetseahkan sjïehtedamme</p>
<p>Veeljedh mejtie galhkuvekarakterem sïjhth jallh eksamen privatistine vaeltedh</p>
<p>Namhtah lïerehtimmiem åadtjodh</p>
<p><em type="bold">Mannasinie jåarhkeööhpehtimmie? </em></p>
<p>Datne vaenie ööhpehtimmiem aarebistie åtnah jïh sïjhth vielie lïeredh</p>
<p>Datne dååjrehtimmieh jïh daajroeh åtnah (realmaahtoe) mejtie sïjhth vijriebasse bigkedh</p>
<p>Datne sïjhth veaksahkåbpoe tjåadtjodh barkoemaarkedesne</p>
<p>Datne studijemaahtoem sïjhth juktie aktene jilleskuvlesne jallh universiteetesne lohkedh mænngan</p>
<p>Datne faage-jallh svenneprieviem sïjhth</p>
<p>Datne aktem barkoeööhpehtimmiem sïjhth</p>
<p><em type="bold">Realmaahtoe jïh realmaahtoevuarjasjimmie </em></p>
<p>Realmaahtoe lea abpe maahtoe maam datne åtnah</p>
<p>Geerve almetjh leah jïjnjem maahtoem jieliedisnie åådtjeme, goh barkoedååjrehtimmie, gåetiebarkoe, ovmessie såarhts lïerehtimmie/kuvsjh, skuvle, gosse meatan orreme åårganisajovnejieliedisnie, siebriedahkejieliedisnie j.v.</p>
<p>Realmaahtoevuarjasjimmie edtja, dan gåhkese gåarede, goerehtalledh jïh vihtiestidh dam maahtoem datne åtnah. Daate goerehtalleme våaromem vadta juktie vihtiestidh, jallh mejtie aaj lïerehtimmietïjjem åeniedidh. Goerehtalleme realmaahtoste sæjhta dutnjien nuepieh vedtedh lïerehtimmiem jåerhkedh reaktoe daltesisnie.</p>
<p>Faagealmetjh fylhken jåarhkeskuvline daam vuarjasjimmiem darjoeh syökemen mietie.</p>
<p><em type="bold">Lïerehtimmie ellies tïjjen </em></p>
<p>Maahtah aaj faalenassem åadtjodh sïejhme (ellies tïjjen) jåarhkeööhpehtimmien bïjre jis dan bïjre sjïerelaakan syökh. Vuartesjh tsaekememoenemidie (ordinært inntak) nedtesæjro sne www.vigo.no</p>
<p><em type="bold">Guktie lïerehtimmiem syökedh mah leah geerve almetjidie sjïehteladteme? </em></p>
<p>Datne tjoerh jïjtjemdh syökijinie jåarhkeööhpehtæmman registreradidh. Daan tjaalegen minngemes sæjrosne adressem gaajhkesidie gaavnh mah maehtieh datnem bïhkedidh, jïh registreradimmie-/syökemegoerem.</p>
<p>Datne maahtah jïjtjemdh syökijinie registreradidh abpe jaepien, bene göökte sïejhme syökememierieh, njoktjen 1.b. jïh gålkoen 1.b. fïerhten jaepien. Åejvietsaekeme lea syökememierien mænngan, mij lea njoktjen 1.b. fïerhten jaepien.</p>
<p>Dievhteme jïh vuelietjaaleme syökemegoere, kopijigujmie vihtiestimmijste jïh væhnadimmijste lïhkemes jåarhkeskuvlese seedtesuvvieh. Maahtah aaj goerem våålese leessedh daestie: http://www.ntfk.no/Publisering.asp?id=2354</p>
<p>Skuvle vuarjesje jïh vihteste dov realmaahtoem våaroemisnie dejstie seedteme vihtiestimmijste jïh væhnadimmijste, jïh gosse datnine soptsestamme.</p>
<p>Akte jåarhkeskuvle mij lea dov årromesijjien lïhke fylhkesne, sæjhta datnine govlehtalledh. Datne saahtan sjæjsjelh mejnie faagine datne sïjhth lïerehtimmiem utnedh, jïh dijjieh aktem individuelle studijesoejkesjem ektesne darjoeh.</p>
<p>Lïerehtimmie maahta saaht gåessie aelkedh jaepien, bene jis syökh njoktjen 1.b. åvtelen dle faalenasse sæjhta aelkedh mïetsken/skïereden.</p>
<p>Datne maahtah aaj sïejhme faalenassem syökedh (ellies tïjjen) mij ööhpehtimmiekatalogesne tjåådtje. Dellie dam sïejhme syökemegoerem nåhtedh maam maahtah våålese leessedh daesnie: www.vigo.no</p>
<p><em type="bold">Govlehtallijebïevnesh </em></p>
<p>Bïevnesh, bïhkedimmie, registreradimmie-/syökemegoere, j.v.</p>
<p xml:lang="nob">Meråker videregående skole tell 74812050 www.meraker.vgs.no</p>
<p xml:lang="nob">Ole Vig videregående skole tell 74839400 www.ole-vig.vgs.no</p>
<p xml:lang="nob">Leksvik videregående skole tell 74111410 www.leksvik.vgs.no</p>
<p xml:lang="nob">Levanger videregående skole tell 74086000 www.levanger.vgs.no</p>
<p xml:lang="nob">Verdal videregående skole tell 74044400 www.verdal.vgs.no</p>
<p xml:lang="nob">Inderøy videregående skole tell 74124040 www.inderøy.vgs.no</p>
<p xml:lang="nob">Mære landbruksskole tell 74170430 www.mare-landbruk.vgs.no</p>
<p xml:lang="nob">Steinkjer videregående skole</p>
<p>Goevtese Guldbergaunet tell 74121700 www.steinkjer.vgs.no</p>
<p>Goevtese Egge tell 74121500 www.steinkjer.vgs.no</p>
<p xml:lang="nob">Olav Duun videregående skole tell 74312800 www.olav-duun.vgs.no</p>
<p>Kråangken jåarhkeskuvle tell 74312800 www.grong.vgs.no</p>
<p xml:lang="nob">Ytre Namdal videregående skole tell 74126300 www.ytre-namdal.vgs.no</p>
<p>Geerveööhpehtimmiesiebrie N-T tell 74111000 www.vofo.no</p>
<p>NAV Noerhte-Trööndelagesne tell 74147500 www.nav.no</p>
<p>Fylhkentjïelte, Bente Kvam tell 74111000 www.ntfk.no</p>
<p>Jeatjah sijjieh gusnie datne maahta bïevnesh jïh registreradimmie-/syökemegoerh åadtjodh, leah lïerehtimmiekontovrh, gærjagåetieh jïh NAV’en voenges kontovrh fylhkesne.</p>
</body></document>
