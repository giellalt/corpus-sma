<document xml:lang="sma" id="no_id"><header><title/><genre code="admin"/><author><unknown/></author><wordcount>1793</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.ntfk.no/Aarjelsaemien/Documents/Budsjett%202010.pdf</origFileName><parallel_text xml:lang="nob" location="endelig_b2010.doc"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Fylhkenraerien vuarjasjimmie Budsjedte 2010 jïh øøkonomijesoejkesje 2010 - 2013 </em></p>
<p>Jaepien 2010 budsjedtesne jïh øøkonomijesoejkesjisnie jaepien 2013 raajan åajvastoerre skåårvemh raereste. Dej minngebe njieljie jaepiej edtja 1,9 millijardh kråvnah nåhtadidh buerebe geajnojde, buerebe skuvlide jïh buerebe baeniehealsose Noerhte-Trøøndelaagesne. Guektiengierth dan jïjnjh beetnegh mah leah njieljejaepienboelhken skåårveme, mij jaepien 2009 orrije. Fylhkendigkie dam beetnehvaahram haassehkelaakan dåastoeji. Tijjen åvtese dam jolle skåårvemedaltesem jaepien 2009 raejeste vijriebasse jåarhka jïh nænnoste. Dïhte lea vihkeles edtja darjomidie Noerhte-Trøøndelaagesne tjåadtjoehtidh. Aaj stoerre ulmiem åtna dan vuakan mijjen dienesjefaaleldahkesne, jïh dejnie 3.000 km geajnojne mejtie fylhkendigkie daelie diedtem åtna.</p>
<p>Dejtie skuvleskåårvemidie lissehte dej soejkesjamme skåårvemigujmie, mah leah 670 millijovnh kråvnah daan boelhken. <span type="quote" xml:lang="nob">”En skole for framtida – videregående skole i Nord-Trøndelag mot 2020”</span> galhkoe jaepien 2013. Dïhte tjijhtje jaepiej åvtelen maam fylhkendigkie soejkesji jaepien 2006, dellie goh soejkesjem nænnoesti.</p>
<p>Jeenjemes beetnegh åtnasuvvieh geajnojde. Budsjedte jïh øøkonomijesoejkesje raeriestieh 1147 millijovnh kråvnah nåhtadidh geajnoeskåårvemidie 2013 raajan. Ij gåessie leah dan jïjnjh beetnegh bueriedæmman jïh orre geajnojde nåhtadamme</p>
<p>Noerhte-Trøøndelaagesne.</p>
<p>Vihties jarkelimmieh geajnoesuerkesne heannede gosse fylhkendigkie tsiengelen 1.b. 2010 raejeste diedtem åådtje 1250 km rijhkegeajnojde staaten luvhtie. Dah nænnoestamme soejkesjh dejtie orre jïh båeries fylhkengeajnojde soptsestieh stoerre syjhtedassi bïjre mejtie edtja vååjhtedh dej båetije jaepiej. Daate lea giehteldimmien jïh gorredimmien sisnjeli, bene ij goh unnemes gosse lea soejkesji bïjre orre geajnojde, jïh gorredimmie dejstie daaletje geajnojste. Giehteldimmiebielesne mijjen 2.129 millijovnh kråvnah mejtie edtjebe nåhtadidh dienesjedorjemassesne mubpien jaepien. Jis staeriedibie dejtie orre darjomidie jïh darjomejarkelimmide, dellie gujht mijjen medtie 30 millijovnh vielie kråvnah åtnose jaepien 2010 enn 2009. Guktie fylhkendigkien tjielke raerie lij, dellie voestegh øøhpehtimmiem, baeniehealsoem jïh geajnoeh prijoritereme. Mijjieh slyøhpebe mijjen dienesjedorjemassem uhtjiedidh. Dah suerkieh tjuerieh striengkieslaakan prijoriteredh jis edtjebe buektiehtidh dejtie vihkelommes darjojde bæjjese lutnjedh. <em type="bold">Nænnoesåbpoe stuvreme øøkonomijeste </em>Dïhte jolle skåårvmedaltese jaepien 2010 jïh jaepiej åvtese aktem nænnoes øøkonomijestuvremem kreava. Reente jïh laajkoeåesieh lissiehtieh. Dejnie seamma sjidtedimmiedriektine øøkonomijesne goh mijjieh dååjrehtamme dej minngemes jaepiej, buektiehtibie stoerre skåårvemh darjodh jïh seamma aejkien maehtebe jeatjah vihkeles barkoeh buektiehtidh, mejtie fylhkendigkie diedtem åtna. Vååjnoe goh akte soejmebe sjidtedimmiedriekte sjædta jïh akte ohtje unnebe byøgkeles darjoe dej lïhkemes jaepiej. Mijjieh veeljebe jaehkedh numhtie ojhte sjædta. Dannasinie fylhkenraerie sæjhta aelkedh vuartasjidh guktie vierhtide gaajhkine suerkine åtnasuvvieh. Daejnie joe aalkeme øøhpehtimmiesuerkesne. Dïhte reektehtse dehtie Senter for økonomisk forskning AS, NTNU’esne, maam evtiedi tjaktjen 2009, lea budsjedteaamhtesasse baalte biejeme. Desnie maehtebe veelelaakan vuejnedh guktie skuvlesuerkien evtiedimmie lea, jïh eensilaakan vuarjasjidh mejtie mijjieh vierhtide bøøremeslaakan nåhtadibie. Siebrien gaavhtan sæjhta hijven årrodh aktem seammaplieres tjirrehtimmiem darjodh. Mijjieh tjoerebe fierhtem gierkiem jårrehtidh jïh laejtehkslaakan daerpiesvoetem vuarjasjidh dejtie barkojde mijjieh darjobe, guktie mijjieh dejtie darjobe jïh mejtie mijjieh maehtebe maam-akt jeatjahlaakan darjodh. Naemhtie politihkeleslaakan åvtelisnie båetebe jis sjyøhtehke sjædta darjomem vueliedidh jallh orrijidh dej jaepiej åvtese. Daate sæjhta aaj viehkiehtidh dahkoesijjiem vuesiehtidh, jïh vielie reaktoe veeljemh darjodh dovne diedtesuerkiej sisnjeli jïh gaskem. Gosse tjieltigujmie jïh jeatjah fylhkigujmie vierteste dellie fylhkendigkie Noerhte-Trøøndelaagesne jeenjemasth stoerre jarkelimmieh jïh vueliedimmieh dienesjedorjemassesne slyøhpeme. Mijjieh åtneme jïh utnebe aktem aejlies øøkonomijem. Aktine eensi budsjedtestuvreminie jïh aktine ahkedh våårege åtnojne gåetiebieline, ij leah naan sjïeke daate edtja jeatjahlaakan åvtese sjidtedh. Jaepien 2010 reerenasse aktem raeriestimmiem fylhkentjieltide buakta akten orre baalhkavuekien bijre. Noerhte-Trøøndelaagen bieleste lea tseegkesovveme akte laavenjostoe jeatjah fylhkigujmie edtja tsevtsedh guktie dïhte vuekie mijjese reaktoe sjædta. Akte iemie krieveme lea seamma øørnegh åadtjodh goh dejnie fylhkine mijjen noerhtelisnie, guktie Noerhte-Trøøndelaage Noerhte-Nøørjen-øørnegh mijjen årrojidie åådtje, mah Nåamesjenvuemesne årroeh. <em type="bold">Øøhpehtimmie uvtemes båata </em>Dïhte vihkelommes barkoe øøhpehtimmiesuerkesne lea buektiehtidh guktie jienebh noerh dam jåarhkeskuvlem tjirriehtieh. <span type="quote" xml:lang="nob">”Flere gjennom”</span> akte stoerre barkoe, gusnie edtja jienebh maallh jïh darjomh mijjen jåarhkeskuvline pryøvedh, mah ektesne utnieh dah edtjieh viehkiehtidh guktie vaenebe learohkh skuvlem orrijieh. Mijjieh hijven illedahkh daehtie barkoste vuejnebe. Dïhte raeriestamme barkoe dan sjierebihkedassese jïh PPT’ese aaj akte vihkeles dåarjoe mij seamma haaran geasa. Riektes låhkojne budsjedte 7,8 millijovnh vielie kråvnah øøhpehtæmman vadta 2010. Maahta seamma jïjnjh darjomh utniehtidh, jïh prijoritetem vadteme sjiere suerkide. Edtja jeatjah suerkieh øøhpehtimmmien sisnjelen nænnoestidh, tjuara dahkoesijjiem skååffedh jeatjah prijoriteremigujmie jïh nænnoes øøkonomijestuvreminie. Dïhte neebneme tjirrehtimmie guktie vierhtide øøhpehtimmiesuerkesne nåhtadin, gaskem jeatjebem disse vuartesje.Dïhte reektehtse dehtie Senter for økonomisk forskning AS NTNU’esne lea akte hijven våarome edtja aktem ellies dååjresem åadtjodh guktie øøkonomije lea skuvlesuerkien sisnjelen. Dah skåårvemh tijjestaereles skuvlegåetine akte hijven våarome ihke dah jåarhkeskuvlh </p>
<p>Noerhte-Trøøndelaagesne aaj båetijen biejjien sijhtieh aktem hijven vuekiem utnedh. Dah vihkelommes vuepsie øøhpehtæmman 2010 sijhtieh årrodh:</p>
<p>Dïhte barkoe daejnie <span type="quote" xml:lang="nob">”Flere gjennom”</span> edtja vuepsiem jaksedh 2012 juktie 90 prosente dejstie learohkijstie leah øøhpehtimmiem tjirrehtamme jallh edtjieh øøhpehtimmesne årrodh vïjhte jaepieh mænngan dah maadthskuvlem orrijamme.</p>
<p>Strykprosente edtja seamma boelhken våålese 4 prosentese båetedh. Dïhte laavenjostoe tjieltigujmie dan 13-jaepien skuvleboelhken bïjre. Skuvlh jïh lierehtimmiegiehteldimmieh edtjieh darjomh evtiedidh stuerebe lierehtæmman, dïhte sæjhta jiehtedh veanhtadidh dah barkoeguejmieh åårganisasjovnesne aktem profesjonelle maahtoem utnieh. Akte sjiere øørnegen mietie jïh ahkedh maahtoeevtiedimmie abpe øøhpehtimmeste</p>
<p>Dah jåarhkeskuvlh edtjieh viehkiehtidh guktie regijovne jijtjemse evtede jïh maahtoe lissehte Jåarhkeøøhpehtimmie edtja radtjoeslaakan sov barkoejgujmie giehteldidh Pedagogeles funksjonelle skuvlegåetieh Energijeeffektive gåetieh vaeniedamme klijmagaasseluejhtemigujmie.</p>
<p><em type="bold">Regijonale evtiedimmie </em>Gosse fylhkendigkie 2010 raejeste diedtem vaalta dejtie jeatjah rijhkegeajnojde, sijhtebe diedtem utnedh tjåanghkan 3000 km fylhkengeajnojde Noerhte-Trøøndelaagesne. Fassehke soejkesjh lea nænnoestamme dejtie orre geajnojde jïh daelie skåårvemh lihkebe 280 millijovnh kråvnaj åvteste soejkesjibie jaepien 2010 jïh lihkebe 1150 millijovnh kråvnah abpe njieljiejaepieboelhken. Dïhte soejkesjimmie dehtie barkoste orre rijhkegeajnojne 17 Namsovsen jïh Stientjen gaskem mubpien jaepien aalka. Seammalaakan dejtie gohtjelgamme Fovsen-geajnojde. Bueriedimmie jïh asfaltem biejedh dejtie <span type="quote">”båeries”</span> fylhkengeajnojde sæjhta vijriebasse jåarhkedh. Reeremereformen sjiekenisnie die suerkie 215,1 millijovnh kråvnah åådtjeme giehteldæmman åajvahkommes orre fylhkengeajnojde jïh feerjide. Juktie orre haestemh lissiehtamme faaleldahki bijre dåhkasjidh fylhkengeajnoefeerjide Borgan jïh Gjerdingan gåajkoe, jïh prosjekte <span type="quote" xml:lang="nob">”Kollektivtrafikk i distriktene”</span> lea mieriem nænnoestamme 4 millijovnh kråvnajgujmie jaepien 2010. Akte tjielke vuepsie lea dam giehteldimmiem jïh gorredimmiem prijoriteredh orre fylhkengeajnojne, edtja slahtjehtimmiem tjøødtjestidh jïh bueriedimmiem aelkedh dej prosjektigujmie mah guhkiem vuarteme. Dïhte haestehke jïh geerve. Dïhte daerpiesvoete stuerebe vååjnoe enn dah mierieh Staate mijjese vadta gosse dah diedtem dejtie orre geajnojde sertie. Vijriebasse akte stoerre maaksoelissiehtimmie dejtie urremes funksjovnesjiehtedasside mejtie entreprenørigujmie dorjeme. Dannasinie daerpies dallah <span type="quote" xml:lang="nob">”orre”</span> jïh <span type="quote">”båeries”</span> fylhkengeajnoeh iktedidh, jïh buerebe jïh radtjoesåbpoe raerieh gaavnedh giehteldæmman jïh gorredæmman. Mijjieh krøøhkebe valkesejearsoesvoetem lissiehtidh. Dïhte budsjedte vaedtseme-jïh sygkelegeajnojde lea golmengierth, viertiestamme guktie lij aarebi. Giesemegirsem fijberese biejedh gosse fylhkengeajnojde bueriedahta lea vihkeles edtja aktem soejkesjamme vuepsiem gamtebaantefijberen bïjre jaksedh, abpe fylhlken dajvine. Minngemes jaepien dam pryøveme aktene fylhkengeajnosne. 2010 raejeste sijhtebe barkoem jåarhkedh jïh mijjieh raeriestibie giesemegirsem buerkiestidh goh akte bielie dehtie infrastruktureste gosse fylhkengeajnojde bueriedahta. Dïhte sæjhta jiehtedh åejvienjoelkedasse sæjhta årrodh edtja giesemegirsem biejedh, jïh dam edtja maeksedh goh akte bielie geajnoebigkemistie. <span type="quote" xml:lang="nob">”Verdiskapning og livskvalitet”</span> (Aarvoeskaepiedimmie jïh jielemevuekie) lea dïhte bijjietjaalege Regijonale evtiedimmieprogrammese 2010. Programmen akte øøknomeles mierie mij lea 148,4 millijovnh kråvnah. Dïhte gaskenasjovnale konjunktuvre-vueliedimmie lea noerhtetrøønderen jielemem tjarki laareme. Jijnjh industrjijebyjresh fylhkesne stoerre haestemigujmie tjabreminie. Dannasinie vijriebasse jåarhka dam nænnoes fokusem jielemeevtiedæmman regijonale evtiedimmieprogrammesne. Dah tjïelten jïh regijonale jielemefoenth læssanieh daan jaepien regijonale evtiedimmieprogrammesne. Fylhkendigkien dongkeme Nåamesjenvuemiem tjielkelaakan dåarjelidh jåarhka. Dah noerh leah fylhkendigkiem haasteme jïh dah aktem Noerhte-Trøøndelaagem sijhtieh mij vååjnoe goh akte vielie daaj-baaletje fylhke mij åvtese vuajna. Daate akte vihkeles båvroe. Dïhte barkoe årromelastojne, attraktivitetine jïh dåårrehtimmine tjuara buerebelaakan prijoriteredh. Dannasinie aktem iktedamme barkoem aelkebe dej faamoebaakoej nuelesne ”Ka skjer heim?” Mijjieh daejnie dam noerebarkoem aktem sillem åvtese vaeltebe, jïh vuepsiem biejebe noerhtetrøønderen noeride jïh jeatjabidie mah sijhtieh aktem båetijen biejjien fylhkesne øøhpehtimmien mænngan, jallh akte orre boelhke jieliedisnie. </p>
<p>Dah vihkelommes vuepsieh regijonale evtiedæmman 2010 sijhtieh årrodh:</p>
<p>Vuekiem jilliedidh fylhkengeajnojne jïh vielie asfaltem geajnojne Fylhken kollektijvefaaleldahkem/ dongkemetransportem vijriebasse evtiedidh dejnie barkojne <span type="quote" xml:lang="nob">”Kollektivtransport i distriktene”</span></p>
<p>Fokuse dan jielemeevtiedæmman evtiedimmiebarkosne</p>
<p>Tjieltide skreejrehtidh akten regijonale laavenjostose jielemeevtiedimmien bïjre</p>
<p>Jåarhkedh barkedh gamtebaantem jïh mobijlegaptjemem buektiehtidh fylhkesne</p>
<p><em type="bold">Baeniehealsoe jïh almetjehealsoe </em>Baeniehealsoe jïh almetjehealsoe lea prijoritereme budsjedtesne 2010. Suerkien mierie aktem riektes nænnoestimmiem åtna, mij lea 3,5 millijovnh kråvnah. Dïhte barkoe orre baeniedåakterh skååffedh jïh barkijide tjåadtjoehtidh lea hijvenlaakan gåaradamme. Daan biejjien baeniedåakterh mahte gaajhkem lehkiem Noerhte-Trøøndelaagesne. Nuekies barkijh lea vihkeles jis dïenesje edtja årrojidie aktem eensi baeniehealsoefaaleldahkem gorredidh abpe fylhkesne. Dannasinie tjåadtjoehtimmie jïh orredåårrehtimmie tjuerieh annje åejviefokusem utnedh. Orre daaj-baaletje baenieklinihkh lea akte dejstie tsavhtsvierhtijste jis edtja vuepsiem jaksedh. Vienhtede vielie darjomh sjædta gosse almetjehealsoebarkoe laaken sijse båateme. </p>
<p>Budsjedtesne sijjie akten læssanamme darjomasse. Baeniehealsoen jïh almetjehealsoen vihkelommes vuepsieh jaepien 2010 sæjhta årrodh:</p>
<p>Årrojidie aktem nuekies jïh hijven faaleldahkem vedtedh baeniehealsoedienesjinie, gaskem jeatjebem baeniedåakteri barkoesijjieh tjåadtjoehtidh. Almetjehealsoesuerkie åtna goh vuepsie aktem siebriedahkem evtiedidh mij buerie healsoem evtede gaajhkide årrojidie. Edtja aktem sjiere fokusem biejedh dåehkide mah nåake healsoem utnieh. Dah gietedamme tjøønghkemh HUNT-goerehtimmijste åtnasuvvieh naemhtie guktie dah noerhtetrøønderh aktem buerebe healsoem åadtjoeh goh gæjhtoe viehkien åvteste.</p>
<p><em type="bold">Kultuvre </em>Kultuvresuerkien mierie lea lissiehtamme 1,55 millijovnh kråvnajgujmie jaepien 2010. Daestie lea 550.000 kråvnah lissiehtamme dåarjojne dejtie nænnoestamme museumidie jïh Steinvikholmen Musihketeaterasse. Numhtie mijjieh dam raeriestamme lissiehtassem staatebudsjedtesne dåastobe. Dïhte ellen vihkelommes barkoe kultuvrepolitihken sisnjelen lea aktem gamte kulutvrebarkoem dåarjelidh, guktie gaajhkesh maehtieh tjeahpoe- jïh kultuvreheannadimmieh åadtjodh ovjearohke mehtie sosijale maadtoste båata jïh guktie svihtjemevoete. HUNT 3- goerehtimmie vuesehte gubpede båata, aalhtere jïh sosio-øøkonomeles tsiehkie leah vihkeles mejtie lea meatan kultuvrejieliedisnie Noerhte-Trøøndelaagesne. Dannasinie tjoerebe lïhke laavenjostosne jijtjevyljehkevoetine, tjieltigujmie jïh kultuvredarjojigujmie viehkiehtidh kultuvreaevhkide buerebelaakan gaajhkesidie joekedidh. Jaepien 2009 kultuvremojhtesereeremem nænnoesti ovgårreldh vierhtiejgujmie darjomepaahkeste. Fylhkenraerie sæjhta 2010 budsjedtesne dam nænnoestimmiem tjåadtjoehtidh, dannasinie mijjieh vuejnebe daate daerpies jis edtjebe vielie staateles vierhtieh kultuvremojhtesevaarjelæmman åadtjodh Noerhte-Trøøndelaagesne. Dïhte nænnoestimmie aaj viehkehte raeriestimmiem jïh govlesadtemem vaarjelidh dej darjomiaajhteri-/aajhterigujmie jïh tjieltigujmie. Noerhte-trøøndelaage edtja aktem feerhmeles fylhkem årrodh gusnie sijjie gaajhkesidie. Goh akte vijriebasse barkoe dehtie Gellielaaketjejaepeste 2008 jïh dååjrehtimmie dejnie barkojne Toleranse Nord-Trøndelag, fylhkenraerie sæjhta jaepien 2010 tsevtsedh edtja aktem sijsefeelijeraeriem tseegkedh Noerhte-Trøøndelaagese. Edtja dam tseegkemem darjodh lïhke laavenjostosne sijsefeelemesiebriejgujmie, baataræjjadienesjinie jïh tjieltigujmie. Kultuvren vihkelommes vuepsieh jaepien 2010 sæjhta årrodh: </p>
<p>Vielie gellielaaketje kultuvrefaaleldahkesne, dovne profesjonelle jïh jijtjevyljehks kultuvrealmetjigujmie Kultuvreaevhkide buerebelaakan joekedidh, mijjieh sijhtebe gaajhkh noerhte-trøønderide jaksedh Krievemh dievhtedh universelle haamoen bijre, aaj kultuvresuerkesne</p>
<p><em type="bold">Klijma jïh energije </em>Dah fylhkendigkien giehteldimmieh hijvenlaakan barkeminie dam klijmavuepsiem jaksedh, guktie dah luejhtemh vaananieh 50 prosentigujmie 2020 åvtelen. Fealadimmiesuerkesne dam bøøremes vuejnebe dejnie orre sneehpesvinhtselatjkojne Namsovsen jïh Ålkoe-Nåamesjenvuemien gaskem, mij sæjhta klijmagaasseluejhtemidie vaenididh medtie 60 prosentigujmie gosse dïhte ellies effektem åådtje. Eekereereme aaj våajnoes illedahkh jaksa aktine voerkes barkojne gåetiejgujmie. Aerebi 2013 sæjhta gaajhkide gåetide baahkedidh orrestimmeles energijine. Ij leah dam vuepsiem jakseme vaeniedamme fealadimmien bïjre jïh åtnoem lissiehtidh videoråårestallemijstie jaepien 2009, jïh dam tjuara nænnoestidh tijjen åvtese. Seamma aejkien lea akte eadtjohke tsevtsemebarkoe årrjoji, jielemen jïh byøgkeles reeremen vøøste edtja vuepsiem jaksedh 30 prosente vaeniedimmien bïjre dejstie klijmagaasseluejhtiemistie Noerhte-Trøøndelaagesne aerebi 2020. Akte orre giehtjedimmie dehtie <span type="quote" xml:lang="nob">”Klimaløftet”</span> vuesehte Noerhte-Trøøndelaagesne lea laanten bøøremes klijmavoerkes årrojh. Daate fylhkendigkien barkoem klijma jïh energijesoejkesjinie skreejrehte. Akte vihkeles bielie daehtie barkoste lea goerkesem lissiehtidh akten eadtjohkåbpoe klijma jïh energijepolitihkese. Dah vihkelommes vuepsieh klijma-jïh energijesuerkesne jaepien 2010 sijhtieh årrodh: </p>
<p>Klijmavietseles dorjesh skåårvedh jïh energijeåtnoem vaeniedidh fylhketjielten gåetine. Aerebi 2013 edtja gaajhkide gåetide baahkedidh orrestimmeles energijine Energijeåtnoem orre gåetine vueliedidh 100 kWh/m2 raajan fïerhten jaepien jïh 120 kWh/m2 raajan fïerhten jaepien dejnie daaletje gåetine. Vielie moerem nåhtadidh fylhkentjielten gåetine. Aktem FOU-prosjektem aelkedh edtja vielie maahtoem åadtjoeh tjiegkeme-moeren bïjre gåetine Aktem hijven laavenjostoem voenges jïh regijonales tseegkedh, byøgkeles åejvieladtjigujmie, jielieminie jïh siebriejgujmie, mah seamma vuepsiem utnieh raerieh gaavnedh guktie dah klijmagaasseluejhtemh vaananieh Klijmaluejhteme akte vihkeles væhta gaajhkine åesiestimmiedarjojne mijjen giehteldimmine Vielie tellefovne- jïh videoråårestallemh krievedh sijjeste aktene lehkesne gaavnesjidh</p>
</body></document>
