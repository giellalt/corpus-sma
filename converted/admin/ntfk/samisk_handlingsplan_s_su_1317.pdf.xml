<document xml:lang="sma" id="no_id"><header><title/><genre code="admin"/><author><unknown/></author><wordcount>13033</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.ntfk.no/Politikk/planer/Documents/Samisk_Handlingsplan_%20S_su_1317.pdf</origFileName><parallel_text xml:lang="nob" location="samisk_handlingsplan_n_su_1317.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Regijovnaale dahkoesoejkesje åarjelsaemien gïelese jïh kultuvrese 2013-2017</p>
<p>Fylkesrådet i Nord-Trøndelag1</p>
<p><em type="bold">AAMHTESETJAALEGE </em>Våarhkoeaamht.dok . 13/02689-5 </p>
<p>Gïetedæjja</p>
<p>Sigurd Kristiansen</p>
<p>Aamhtesejuhteme</p>
<p>Tjåanghkoebiejjie Aamht.nr 1 Noerhte-Trööndelagen fylhkenraerie 25.06.2013 131/13</p>
<p><em type="bold">Regijovnaale dahkoesoejkesje åarjelsaemien gïelese jïh kultuvrese 2013-2017 </em><em type="bold">Fylhkenraerien raeriestimmie nænnoestæmman: </em>Fylhkenraerie åajvahkommes aajkojde dahkoesoejkesjisnie dåarjede, mij lea dorjesovveme goh akte vijriesåbpoe barkoe Noerhte-Trööndelagen fylhkentjïelten dïedteste goh åarjelsaemien gïelereeremedajve. Dej råajvarimmiej gaskem mah leah Noerhte-Trööndelagen fylhkentjïelten bïjre goh skuvleaajhtere, dle sæjhta joekoen råajvarimmiem prijoriteradidh dibrehtimmien jïh formaliseradimmien bïjre Kråanken jåarhkeskuvleste goh åarjelsaemien vierhtieskuvle. Fylhkenraerie ij juvnehth aktem jïjtse saemien raeriestæjjabarkoem tseegkedh fylhkentjïelten voernges reeremisnie. Dïhte barkoe saemien aamhtesigujmie sæjhta buerebe sjïdtedh jis gaajhkh faagegoevtesh sijjien bieliem dïedteste vaeltieh. Fylhkenraerie vuarjesje doh jeatjah råajvarimmieh mejtie dahkoesoejkesjisnie raereste goh nuhteligs raeriestimmieh, jïh fylhkentjïelten faagegoevtesh sijhtieh dejgujmie vijriesåbpoe barkedh. Fylhkenraerie lea aamhtesem gïetedamme tjåanghkosne 25.06.2013 aamhtese 131/13 <em type="bold">Tjåanghkoegærja: </em>Raeriestimmiem akteraeresne nænnoesti. <em type="bold">Fylhkenraerien vuarjasjimmie </em>Dïhte buakteme dahkoesoejkesje åarjelsaemien gïelese jïh kultuvrese Noerhte-Trööndelagesne lea akte illedahke aktede 3-jaepien prosjekteste mij lea tsiehkiem goerehtalleme åarjelsaemien gïelese jïh ööhpehtæmman fylhkesne. Dahkoesoejkesje raeriestimmieh åehpiedahta guktie Noerhte-Trööndelagen fylhkentjïelte byöroe ovmessie råajvarimmiejgujmie vijriesåbpoe barkedh, jïh maam syjhtedassedaltesidie fylhkentjïelte byöroe utnedh gosse åarjelsaemien gïeline jïh kultuvrine barka. Dahkoesoejkesje åejviefokusem åtna saemien gïelese jïh gïeleööhpehtæmman, jïh dan åvteste kultuvredïejvesem gïelesuarkan gaertjiedamme. Daate aaj vuesehte mej saemien aamhtesigujmie fylhkentjïelte lea barkeme dej minngemes jaepiej, jïh mov mïelen mietie 2 gïele jïh ööhpehtimmie byöroeh åejviebarkoesuerkine årrodh fylhkentjïelten barkosne åarjelsaemien aamhtesigujmie aaj tïjjen åvtese. Daennie våaroemisnie byöroe joekoen leavloem bïejedh dan vijriesåbpoe barkose dahkoesoejkesjen raeriestimmiejgujmie dejtie råajvarimmide mah leah gïelen, ööhpehtimmien jïh regijovnaale iktedimmien bïjre saemien gïelelïerehtimmeste. Akte råajvarimmie maam byöroe sjïerelaakan åvtese buektedh lea barkoem illedh juktie dibrehtidh jïh formaliseradidh Kråangken jåarhkeskuvlen råållam goh åarjelsaemien vierhtieskuvle mij dïedtem åtna åarjelsaemien gïelen jïh båatsoen jïh saemien vytnesjimmien åvteste. Dahkoesoejkesje raereste goh akte bijjemes jïh prijoriteradamme råajvarimmie aktem jïjtse saemien raeriestæjjabarkoem Noerhte-Trööndelagen fylhkentjïeltesne tseegkedh. Mov vuarjasjimmien mietie dle buerebe jis gaajhkh faagegoevtesh sijjen bieliem dïedteste vaeltieh juktie saemien aamhtesigujmie barkedh. Akte saemien raeriestæjja maahta aelhkielaakan alibijine sjïdtedh, jïh heerredidh fïerhte faagegoevtese sov bieliem dïedteste vaeltieh juktie saemien gïelem jïh kultuvrem krööhkestidh sov dïedtesuerkesne. Vuarjesje dahkoesoejkesjen jeatjah raeriestimmieh prijoriteradamme råajvarimmide goh vihkeles, jïh faagegoevtesh fylhkentjïeltesne sijhtieh dejgujmie vijriesåbpoe barkedh. Fylhkentjïelte sæjhta skraejriem vaeltedh, jïh laavenjostojne jïh iktedimmine viehkiehtidh juktie dahkoesoejkesjen prijoriteradamme råajvarimmieh tjïrrehtidh. Stientje, ruffien 18. b. 2013 Terje Sørvik fylhkenraerie regijovnaale evtiedæmman jïh kultuvrese (sign) </p>
<p>May Britt Lagesen fylhkenraerie ööhpehtæmman (sign) 4</p>
<p>Illustrasjovne: Ellen Sara Reiten Bientie</p>
<p>Illustratööri bïjre: <em type="bold">Meerke Krihke Leine Bientie, </em>Måehvesne/Snåasesne byjjenamme, daelie Praahkesne orre. Åarjelsemien gïeleskreejrijinie barka maangïertine Röörosen tjïeltesne. Aarebi illustrasjovnebarkoeh dorjeme jïlleskuvlide Noerhte-jïh Åarjel-Trööndelagesne (HiNT jïh HiST), Fylhkenålma Nordlaantesne, Fylhkenålma Åarjel-Trööndelagesne, Åarjelsaemien maanagïerteviermie Röörosen dajvesne, Daerpies Dierie /Åarjelsaemien åålmegeplaerie jïh Sverresborg museum. </p>
<p><em type="bold">Ellen Sara Reiten Bientie, </em>Jærenisnie orre Stavangeren lïhke. Faagelohkehtæjja kåansten jïh vytnesjimmien sisnjeli. Illustratöörine barkeminie. Aarebi illustreradamme åarjelsaemien maanagærjam <span type="quote">«Vadtese»</span>, åvteguvvie saalmeheeftide <span type="quote">”Jupmele mov ryöjnesjæjja lea”</span>, jïh <span type="quote">”Fïerhten jïjjen”</span>, jïh åarjelsaemien kristemeheefte. </p>
<p><em type="bold">Interregprosjekte Saemien noerh – Samisk ungdom (2010/2011), </em>gusnie saemien noerh dokumentasjovnem darjoejin guvviej, filmen jïh tjaalaldahki tjïrrh daan teeman bïjre <span type="quote">«Noere daan biejjien årrodh»</span>. </p>
<p>Saemien Sijte Snåasesne lij prosjektetjåadtjoehtæjja dan åarjelsaemien bielien åvteste, jïh prosjekteboelhken dah noerh lin learohkh Kråangken jåarhkeskuvlesne.</p>
<p>Guvvieh dokumentasjovnebarkoste mah leah soejkesjisnie åtnasovveme leah Saemien Sijten Guvvievåarhkoen, jïh <em type="bold">Kleamma Jåma, Mats Ailo Jåma jïh Piere Anta Joma leah guvvide vaalteme. </em>5 </p>
<p>Åeniedimmie</p>
<p>Noerhte-Trööndelagen fylhkentjïelte aktem orre jïh vijriedamme dïedteråållam åadtjoeji goh regijovnaale reeremeåårgane saemien gïelereeremedajvesne, mænngan goh Snåase guektiengïelen åarjelsaemien reeremetjïeltine sjïdti 2008 raejeste, jïh Raavrevijhken tjïelte guektiengïelen sjïdti 2013 raejeste. Daan sjïekenisie dle aktem åarjelsaemien evtiedimmieprosjektem tjïrrehtamme gusnie åejvieulmie lea orreme aktem soejkesjem evtiedidh guktie fylhkentjïelte jïh fylhkentjïelte jeatjah aktöörigujmie ektine, edtja viehkiehtidh saemien gïelem jïh kultuvrem gorredidh jïh evtiedidh.</p>
<p><em type="bold">Soejkesje edtja viehkiehtidh: </em>1. Fylhkentjïelten råållam, veanhtadimmieh jïh maahtoedaltesem tjïelkestidh goh regijovnaale reeremeåårgane saemien gïelereeremedajvesne.2. Skuvleaajhtereråållam evtiedidh, mij åejviedïedtem åtna saemien jåarhkeööhpehtimmien jïh geervehööhpehtimmien åvteste fylhkesne.3. Noerhte-Trööndelagen fylhkentjïelten regijovnaale dïedtem vaarjelidh jïh nænnoestehtedh, goh maallh evtiedidh juktie lïerehtimmiem saemien gïelesne iktedidh dennie 13-jaepien skuvlebaelesne jïh jollebe ööhpehtimmesne. </p>
<p><em type="bold">Regijovnaale dahkoesoejkesje åarjelsaemien gïelese jïh kultuvrese </em>våaromem vaalta gaskenasjovnaale latjkojne, nasjovnaale laakine, sïejhme nasjovnaale saemiepolitihkesne jïh fylhkentjïelten jïjtsh soejkesjinie jïh latjkojne. Soejkesje aktem sïejhme bijjiguvviem vadta dej ovmessie aktööri dïedteste jïh råållijste saemien gïele- jïh kultuvrebarkosne. Vijriesåbpoe dle akte veelebe buerkiestimmie dïedteste, guktie tsiehkie lea daan biejjien, jïh mah haestemh fylhkentjïelte åtna gosse saemien aamhtesigujmie barka. </p>
<p>Fylhkentjïelten ovmessie barkoesuerkine dle daerpies barkoem lissiehtidh juktie laakeviedteldihkie reaktah jïh dam sïejhme nasjovnaale saemiepolitihkem tjïrrehtidh.</p>
<p>Dïhte barkoe saemien aamhtesigujmie, ovmessie dal-tesinie dovne politihkeles jïh byögkeles reeremisnie, mujvies dïedteråållah åtna jïh faeties ektiebarkoe.</p>
<p>Noerhte-Trööndelagen fylhkentjïelte sæjhta dan åvteste, dennie råållesne goh faamoeaktööre jïh laanten aajnehke fylhkentjïelte mij regijovnaale dïedtem åarjelsaemien gïelereeremen åvteste åtna, skraejriem vaeltedh jïh eadtjohkelaakan viehkiehtidh guktie iktedimmie jïh ektiebarkoe buerebe sjidtieh dennie åarjelsaemien gïele- jïh kultuvrebarkosne voenges, regijovnaale jïh nasjovnaale daltesisnie.</p>
<p>Daan sjïekenisnie dle daejtie råajvarimmide raereste:1. Råajvarimmieh jïjtse gïehtelimmesne 2. Regijovnaale råajvarimmieh juktie lïerehtimmiem saemien gïelesne iktedidh dennie 13-jaepien skuvlebaelesne jïh jollebe ööhpehtimmesne</p>
<p>Noerhte-Trööndelagen fylhkentjïelte dïedtem åtna råajvarimmiej åvteste laavenjostosne sjyöhtehke guejmiejgujmie.</p>
<p>Daate dïejvese dïedte daennie soejkesjetjaatsegisnie joekehts sisvegem åtna, jearohke dehtie tsiehkeste gusnie åtnasåvva.</p>
<p>Dejtie <em type="italic">Råajvarimmide jïjtse gïehtelimmesne </em>, dle fylhkentjïelte dam ellies reereles jïh ekonomeles dïedtem åtna juktie råajvarimmide aelkedh jïh dejtie tjïrrehtidh. </p>
<p>Dejtie <em type="italic">Regijovnaale råajvarimmide </em>juktie lïerehtimmiem saemien gïelesne iktedidh, dle fylhkentjïelte dïedtem åtna skraejriem vaeltedh jïh ektiebarkojne jïh iktedimmine viehkiehtidh, dennie råållesne goh regijovnaale evtiedimmieaktööre laavenjostosne jeatjah aktöörigujmie. </p>
<p>Doh jeatjah laavenjostoeguejmieh jïjtsh byjjes bïhkedassh dïedten jïh faamoen bïjre utnieh, mah leah vihtiestamme laakine jïh stilleminie, mejtie hævvi tjuerieh krööhkedh. Daesnie vihkeles tjïertestidh tseegkeme jïh evtiedimmie iktedimmiemaallijste sijhtieh goh prosessh juhtedh, gusnie dej ovmessie guejmiej siebriedahkebarkoe våaromem beaja laavenjostose.</p>
<p><em type="bold">Båetije aejkie åarjelsaemien gïelese jïh kultuvrese? </em>Vihkeles tjïertestidh ihkie tsiehkie annje gïerve saemien gïelese jïh kultuvrese sïejhmelaakan, jïh joekoen åarjelsaemien gïelese, dle aaj sjollehke evtiedimmievæhtah jïh vyjjegeajnoeh. </p>
<p>Dïhte mij tjïelkemes vuesehte evtiedimmie reaktoe hae-resne jåhta, lea learohkelåhkoe åarjelsaemien learoehkijstie læssene mij saemien voestesgïeline utnieh, jïh jienebh noere åarjelsaemien eejhtegh goh evtebe boelve, jïjtsinie maanajgujmie saemiestieh hïejmesne jïh voengesne.</p>
<p>Gïelem jealajehtedh akte gaajh guhkies barkoe. Dïhte våajnoes illedahke barkoste jïh råajvarimmijste mah daan biejjien dorjesuvvieh sæjhta kanne vuejnedh gosse 20 – 30 jaepieh vaaseme. Dïhte byögkeles barkoe jïh mah råajvarimmieh mah veeljesuvvieh tjuerieh dejtie dååjrehtimmide nuhtjedh mejtie daan mearan dorjeme – jïh mah iktemearan dorjesuvvieh.</p>
<p>Akte vaajtele jïh håhkoe Noerhte-Trööndelagen fylhken-tjïelten åarjelsaemien dahkoesoejkesjasse lea dïhte edtja viehkiehtidh laavenjostoem lissiehtidh jïh annje åarjelsaemien gïelen jïh kultuvren gaavhtan barkedh. 81.0 Aalkoe <em type="bold">1.1 Våarome </em></p>
<p><em type="italic">Gïjren 2009 Barkoe- jïh ektiedimmiedepartemeente / BED reerenassen Dahkoesoejkesem saemien gïelese böökti. </em></p>
<p><em type="italic">Akten aarebi govlehtimmielaahtestimmien sjïekenis- </em><em type="italic">nie soejkesjeraeriestæmman Noerhte-Trööndelagen fylhkentjïelteste, dle åssjaldahke akten fylhkentjïelten åarjelsaemien evtiedimmieprosjekten bïjre bööti voestes aejkien. Dan åvteste Snåasen tjïelte seamma tïjjen meatan sjïdti saemien gïelereeremedajvesne (2008 raejeste), jïh fylhkentjïelte dan åvteste regijovnaale gïelereeremeåårganine sjïdti, dle prosjekte-åssjaldahke jåarhki. Akte buerkiestimmie dorjesovvi akten golmenjaepien prosjektese <span type="quote">«Styrking av sørsamisk språk og kultur»</span> (Nænnoestehteme åarjelsaemien gïeleste jïh kultuvreste», jïh Noerhte-Trööndelagen Fylhkenraerien bieleste akte ohtseme saadtesovvi Barkoe- jïh ektiedimmiedepartemeentese / BED bieliefinansieradimmien bïjre prosjekteste. </em></p>
<p><em type="italic">Dååjvehtasse voestes aejkien vaadtasovvi prievesne Or- </em><em type="italic">restehteme-, Reereme- jïh Gærhkoedepartemeenteste / ORD, 1.07.2009. </em></p>
<p><em type="italic">Prosjekte finansieradamme sjïdti 50 % dåarjojne Noerhte- </em></p>
<p><em type="italic">Trööndelagen fylhkentjïelteste, seammaligke joekedamme Regijovnaale evtiedimmiegoevtesen jïh Jåarhkeööhpehtimmien goevtesen gaskem, jïh 50 % staateles dåarjoe Orrestehteme-, Reereme- jïh Gærhkoedepartemeenteste /ORD. </em></p>
<p><em type="italic">Tïjjemierie lij aalkoevisnie 2010, 2011 jïh 2012. Men pros- </em><em type="italic">jekte idtji aelkieh åvtelen mietsken 2010 gaskoeh. Dan åvteste dle prosjektegalhkuvem aaj guhkiedin 2013 minngemossesne. </em><em type="bold">1.2 Stilleme/dongkeme </em></p>
<p>Prosjekten aajkoe lij dan åvteste fylhkentjïelten ovmessie gïehtelimmiesuerkine dle daerpies aktine nænnoesåbpoe barkojne juktie laakeviedteldihkie reaktah jïh sïejhme nasjovnaale saemiepolitihkem tjïrrehtidh.</p>
<p>Prosjektebuerkiestimmesne daah barkoeh lin tjïertestamme: <em type="italic">Prosjekte edtja dej ovmessie laavenjostoeaktööri dïedtem tjïelkestidh, juktie åarjelsaemien gïelem jïh kultuvrem nænnoestehtedh, soejkesjedïrregh hammoedidh jïh viehkiehtidh aktine stuerebe ektiebarkojne, råajvarimmiejgujmie nïerhkedh, maallh evtiedidh juktie lïerehtimmiem saemien gïelesne iktedidh dennie 13-jaepien skuvlebaelesne jïh jollebe ööhpehtimmesne, fylhkentjïelten råållam tjïelkestidh goh evtiedimmieaktööre suerkesne, jïh råajvarimmieh evtiedidh gusnie maahta gïelem jïh kultuvremaahtoem ektesne vuejnedh. </em></p>
<p>Dåajvoehtimmieprievesne Orrestehteme-, reereme- jïh gærhkoedepartemeenteste dle joekoen leavloem biejeme prosjekten foksusasse juktie lïerehtimmiem saemien gïeline iktedidh dennie 13-jaepien skuvlebaelesne jïh jollebe ööhpehtimmesne. Prosjekte lea meatan goh råajvarimmie nr. 33 reerenassen Dahkoesoejkesjisnie saemien gïelide, lahtesen nuelesne <span type="quote">« Evtiedimmieprosjekte Noerhte-Trööndelagen fylhkentjïeltesne»</span>. <em type="bold">1.3 Åejvieulmie jïh bielieulmie </em></p>
<p>Daam åejvieulmiem prosjektese bïeji: <em type="italic">Edtja aktem soejkesjem darjodh guktie fylhkentjïelte jïh fylhkentjïelte laavenjostosne jeatjah aktöörigujmie, edtja viehkiehtidh saemien gïelem jïh kultuvrem gorredidh jïh evtiedidh. </em></p>
<p><em type="bold">Bielieulmie: </em>1. Fylhkentjïelten råållam, veanhtadimmieh jïh maah-toedaltesem tjïelkestidh goh regijovnaale reeremeåårgane saemien gïelereeremedajvesne.2. Skuvleaajhtereråållam evtiedidh man åejviedïedte leah saemien jåarhkeskuvle jïh geerveööhpehtimmie fylhkesne. 3. Noerhte-Trööndelagen fylhkentjïelten regijovnaale dïed-tem gorredidh jïh nænnoestehtedh, maalleevtiedimmien tjïrrh juktie lïerehtimmiem saemien gïelesne iktedidh dennie 13-jaepien skuvlebaelesne jïh jollebe ööhpehtimmesne. <em type="bold">1.4 Soejkesjen sisvegen, hammoen jïh struktuvren bïjre </em></p>
<p>Stilleme jïh ulmie dan soejkesjebarkose leah vijries, juktie dïhte fylhkentjïelten joekehts råållah jïh dïedtebarkoeh saemien aamhtesidie feerhmie. Dan åvteste dle daerpies orreme såemies dïejvesh jïh raasth tjïelkestidh: <span type="quote">«Åarjelsaemien gïelem jïh kultuvrem nænnoestehtedh»</span> maahta aalkovistie gaajh jïjnje årrodh. Kultuvrebielie daennie dahkoesoejkesjisnie leah ektiedamme dan kultuvrese mij lea gïelen bïjre, jïh Evtiedimmieråajvarimmieh saemien kultuvredaajrose leah gaertjiedamme dejtie råajvarimmide gusnie gïele jïh kultuvremaahtoe ektesne vuajnalgieh.</p>
<p>Vijriesåbpoe vihkeles tjïertestidh fylhkentjïelten råålla jïh dïedte goh regijovnaale evtiedimmieaktööre ij leah akte sjïere dïedte Regijovnaale evtiedimmiegoevtesasse /REG. Gaajhkh goevtesh/etaath fylhkentjïelten gïehtelimmesne aktem dïedtem utnieh regijovnaale evtiedimmiem hoksedh jïjtsh dïedtesuerkine. Daennie soejkesjetjaatsegisnie dle dan åvteste fylhkentjïelten dïedte regijovnaale evtiedimmien åvteste 9åtnasovveme goh akte sïejhme våarome jïh aalkove saemien evtiedimmiebarkose dej ovmessie dïedtesuerkiej sisnjeli.</p>
<p>Pryöveme dahkoesoejkesjem tjyölkehke jih eensi darjodh, jïh seamma tïjjen vuesiehtidh man vijries jïh gellielaaketje daate aamhtesesuerkie lea. Dan åvteste meatan vaalteme mij gaskenasjovnaale jïh nasjovnaale latjkojne, laakine jïh soejkesjinie tjåådtje, jïh sïejhme nasjovnaale saemiepolitihkesne.</p>
<p>Vijriebasse dle tjoevkesem bïejeme dejtie haestie-midie mah leah barkosne saemien aamhtesinie jïjtse gïehtelimmesne, jïh råållesne goh regijovnaale dïedteaktööre saemien lïerehtæmman.</p>
<p>Dahkoesoejkesjem dorjeme naemhtie guktie dïhte joekehtse daej göökte råållaj gaskem våajnoes sjædta, maam aaj vuajna RÅAJVARIMMIEBIELESNE 1; råajvarimmieh jïjtse gïehtelimmesne, jïh RÅAJVARIMMIEBIELIE 2; regijovnaale iktedimmieråajvarimmieh saemien gïelelïerehtæmman abpe ööhpehtimmesne.</p>
<p>Ulmie lea orreme aktem dan tjïelke dahkoesoejkesjem buektiehtidh goh gåarede, guktie dïhte maahta akte eensi, tjïrrehtihks jïh gïehtjedihks dïrrege sjïdtedh Noerhte-Trööndelagen fylhkentjïelten regijovnaale reeremasse åarjelsaemien gïeleste jïh kultuvreste.</p>
<p>Vijriebasse akte ulmie soejkesje maahta akte våarome år-rodh gosse edtja Noerhte-Trööndelagen laavenjostoelatjkoeh Saemiedigkine jårrelidh. <em type="bold">1.5 Ekonomije </em></p>
<p>Dahkoesoejkesjen ulmien mietie, mij lea juakeme gelline bieline, dle dah ovmessie råajvarimmieh sijhtieh eknomeles konsekvensh vedtedh, uvtemes dejtie sjïere dïedtesuerkide sisnjeles jïjtse gïehtelimmesne. Dïhte stööremes maaksoepåaste sæjhta hævvi årrodh aktem saemien raeriestæjjabarkoem tseegkedh fylhkentjïelten reeremisnie. Seamma tïjjen dle dååjrehtamme akte dagkeres barkoe sæjhta vierhtieåtnoem iktedidh jïh dam aaj radtjoestidh. Raeriestæjjabarkoe sæjhta hævvi vienth orre prosjektevierhtieh buektedh jïh lissiehtamme darjomh.</p>
<p>Gïelevierhtieh Saemiedigkeste maaksa mahte ållesth dejtie råajvarimmide mah leah ektiedamme Saemielaaken gïelenjoelkedasside jïh fylhkentjïelten guektiengïelevoetebarkose.</p>
<p>Dah raeriestamme råajvarimmieh juktie saemien faagh jåarhkeööhpehtimmesne jïh geervelïerehtimmesne nænnostehtedh, leah uvtemes vihties dïedteråållah sjïehtesjidh, jïh daan tjïrrh aktem jearsoesåbpoe jïh vielie daajroes staateles maadthfinansieradimmiem åvtese.</p>
<p>Fylhkentjïelten bieleste dle annje vihkeles sjïehteladtedh fleksijbele öörnegidie, guktie saemien lohkehtæjjah maehtieh bielieh sijjen ööhpehtimmiebarkojste evtiedimmiebarkose nåhtadidh, goh learoevierhtieevtiedimmie, viermiebarkoe, maahtoelutnjeme jïh plearoeh. Joekoen åarjelsaemien dajvesne, gusnie learohkelåhkoe naa jïjnjem joekehte jaepeste jaapan, dle gaajh vihkeles dovne kvaliteeten jïh sisvegen gaavhtan lïerehtimmiefaalenassesne saemien learoehkidie, lohkehtæjjah åadtjoeh dovne evtiedimmiebarkojne jïh ööhpehtimmine giehtelidh, jïh akte våarome sjædta jieniebidie lohkehtæjjide jïh jearsoesåbpoe seehtemetsiehkieh saemien lohkehtæjjide.</p>
<p>Gosse lea fylhkentjïelten råållan bïjre goh regijovnaale tjåadtjoehtæjja saemien lïerehtimmien åvteste, dle dah ekonomeles konsekvensh sijhtieh viedteldihkie årrodh iktedimmieråajvarimmide mejtie jeatjah aktöörigujmie åtna. Man stoerre fylhkentjïelten finansieradimmie sæjhta årrodh, sæjhta jearohke årrodh gie dam byjjes diedtem åtna jih åeliedimmieh aktööri gaskemsh mej bïjre seamadieh mænngan.</p>
<p>Guvvie: Meerke Krihke Leine Bientie102.0 Våarome <em type="italic">Daennie kapihtelisnie akte åenehks buerkiestimmie barkoevåaroemistie saemien aamhtesidie, naemhtie gaskenasjovnaale latjkojne, nasjovnaale laakine jïh sijehme saemiepolitihkesne tjåådtje. Akte sjïere ållermaehteme fylhkentjïelten latjkoe- jïh soejkesjevierhkeste. </em></p>
<p><em type="italic">Virjiesåbpoe dle vuesiehtibie guktie dïedte jïh råållah </em><em type="italic">leah joekedamme joekehts reeremedaltesi gaskem; Staate, Saemiedigkie, fylhkenålma, fylhkentjïelth jïh tjïelth. </em></p>
<p><em type="italic">Minngemes mearhketje kapihtelisnie vuesiehtibie dejtie </em><em type="italic">dïedtelaavenjasside mah leah fylhkentjïelten ovmessie råållide ektiedamme; goh regijovnaale evtiedimmieaktööre, regijovnaale saemien gïelereeremeåårgane, regijovnaale kultuvreaktööre jïh goh skuvleaajhtere mij dïedtem åtna saemien jåarhkeööhpehtimmien jïh geervelïerehtimmen åvteste. </em><em type="bold">2.1 Gaskenasjovnaale latjkoeh, nasjovnaale laakh jïh </em><em type="bold">politihkeles våarome </em></p>
<p>Nöörje åeliedimmieh åtna gaskenasjovnaale latjkoej tjïrrh, goh <em type="bold">ILO-konvensjovne nr. 169, Aalkoealmetji jïh tjiertealmetji bïjre jïjtjeraarehke staatine jïh Dïhte europejen sjïehtedimmie regijovne- jïh unnebelåhkoegïelide (Unnebelåhkoegïelesjïehtedimmie). </em></p>
<p>Europarådets minoritetsspråkpakt forplikter statene til samarbeid blant anna på opplæringsområdet. I denne pakten heter det om sørsamisk språk: <em type="italic">”…….daate gïele lea gaajh håvhtadihks jïh dan åvteste da- </em><em type="italic">erpies faahketji råajvarimmiejgujmie ihke gïele edtja guhkiebasse jieledh Nöörjesne. Daerpies ulmiestuvreldh dåarjojne jïh orrestimmeles vuekiejgujmie mah leah dan åarjelsaemien sjïere tseahkan sjïehtedamme. Moenehtse aaj tjïerteste ihke vihkeles sveerjen åejvieladtjigujmie laavenjostedh, juktie åarjelsaemiej tsiehkiem nænnoestehtedh”. </em></p>
<p><em type="bold">Maadthlaaken § 110 A jïh Saemielaake </em>lea dïhte nasjovnaale reaktavåarome reerenassen saemiepolitihkese. Saemielaaken gïelenjoelkedassh faamoem utnieh gaajhkine byögkeles reeremeåårganinie, voenges jïh regijovnaale, mah dïenesjh vedtieh almetjidie reeremedajvesne saemien gïelese. </p>
<p>Lïerehtimmiereaktah saemien gïelesne reaktavåaromem utnieh <em type="bold">Ööhpehtimmielaakesne. </em></p>
<p>Reerenassen politihkeles våarome saemiepolitihkese lea våajnoes <em type="bold">St.bievn. nr 28 (2007-2008) Saemiepolitihke, </em>gusnie daejtie haestiemidie tjuvtjede: <em type="italic"><span type="quote">”Dan åvteste maanagïertebarkijh, lohkehtæjjah, learoegærjatjaelijh, jarkoestæjjah, toelhkh, almetjh saemiengïelen maahtojne healsoe- jïh sosijaalesuerkesne, jïh jïjnjh jeatjah siebriedahkesuerkine fååtesieh, dle vihkeles prinsihph saemiepolitihkesne jïh laakeviedteldihkie reaktah eah illesovvh… Haesteme åvtese sæjhta årrodh dam bööremes dåårrehtimmievåaromem årroji luvnie sjugniedidh, jïh skreejredh ihke jienebh saemiengïelen ööhpehtimmiem vaeltieh gaajhkine daltesinie”</span>. </em></p>
<p>I Regjeringas <em type="bold">Handlingsplan for samiske språk (2009) </em>legges grunnlaget for en bred og langsiktig innsats på tvers av sektorer og forvaltningsnivåer. <em type="bold">2.2 Fylhkentjïelten soejkesjh jïh latjkoeh </em></p>
<p>Noerhte-Trööndelagen fylhkentjïelten politihke saemien gïelese, jieliemasse jïh kultuvrese edtja gaskenasjovnaale aalkoealmetjereaktah jïh nasjovnaale laakevåaromem betnesne utnedh, jïh nasjovnaale samiepolitihken mietie årrodh.</p>
<p>Laavenjostoelatjkoen tjïrrh Saemiedigkine 2010-2013 dle</p>
<p>Noerhte-Trööndelagen fylhkentjïelte, Nordlaantine, Åarjel-Trööndelagine jïh Hedmaarhkine ektine, tjirkeme aktem <span type="quote">”eadtjohke meatandïedtem vaeltedh juktie gorredidh jïh evtiedidh dam saemien kultuvrem jïh siebriedahkejieledem”</span>.</p>
<p>Jeatjah regijovnaale soejkesjevierhkh mah leah saemien aamhtesi bïjre Noerhte-Trööndelagesne leah: Fylhkenbieliesoejkesje Sisnjelds Nåamesjevuaman 2009-2012, Regijovnaale evtiedimmieprogramme 2011 jïh Regijovnaale soejkesjestrategije 2012-2016.</p>
<p>Fylhkentjïelten reereme saemielaaken gïelenjolkedassijste stuvresåvva Laavenjostoelatjkoste gaskem Saemiedigkiem jïh Noerhte-Trööndelagen fylhkentjïeltem åtnoen bïjre guektiengïelevoetevierhtijste 2012-2014. <em type="bold">2.3 Dïedte jïh råållah saemien gïelebarkosne jïh </em><em type="bold">kultuvrebarkosne </em></p>
<p><em type="bold">STAATE </em></p>
<p>Staate dam bijjemes dïedtem åtna ihke learohkh maadthööhpehtimmesne reaktam åådtje lïerehtimmiem åadtjodh saemien gïelesne, saaht gusnie årroeminie, jïh ihke lïerehtimmie learoesoejkesjevierhken mietie vadtsåvva.</p>
<p>Staateles etaath goh reerenassen darjoje åårganh aktem sjïere dïedtem utnieh saemien utniji reaktajearsoesvoetem vaarjelidh, jïh krööhkedh byögkeles dïenesjh leah saemien årrjoji gïele- jïh kultuvremaadtose sjiehtedamme.11</p>
<p><em type="bold">Orrestehteme-, reereme- jïh gærhkoedepartemeente (ORD) </em>dam bijjemes iktedimmiedïedtem åtna staateles saemiepolitihken åvteste. ORD sæjhta biejjieöörnegasse bïejedh guktie saemien utnijh dam byögkeles reeremem jïh dïenesjidie dååjrieh. Edtja åajvahkommes saemiej jïh saemiestæjjah utniji daerpiesvoeth sjïehtesjidh dan sïejhme byögkeles dienesjefaalenassese. Daate sæjhta jiehtedh sïejhme tråjjesöörnegh jïh reeremeåårganh byöroeh öörnegidie gorredidh mah dovne saemiej jïh jeatjah årroji bïjre. </p>
<p>ORD aaj åejviedïedtem åtna reeremen åvteste gïelenjo-elkedassijste saemielaakesne, jïh reerenassem barkoem unnebelåhkoesjïehtedimmine iktedidh</p>
<p>ORD fïerhten jaepien aktem staatusem åehpiedahta råa-jvarimmide Dahkoesoejkesjisnie saemien gïelide.</p>
<p>Maahtoedepartemeente lea tjåadtjoehtæjja lïerehtimmi-esuerkien åvteste saemien gïelide dovne maanagiertesne, maadthskuvlesne, jåarhkeskuvlesne jïh jollebe ööhpehtimmesne.</p>
<p>Jeatjah gaavhtan dah ovmessie faagedepartemeenth dïedtem utnieh skraejriem vaeltedh jïh saemiepolitihkem tjïrrehtidh sijjen sektovri sisnjeli (vuartesjh Våarometjaatsegem, lissietjaalege nr. 4).</p>
<p><em type="bold">SAEMIEDIGKIE </em></p>
<p>Staaten jïh Saemiedigkien dïedte hoksedh siebriedahke dam daerpies maahtoem åådtje, guktie laakeviedteldihkie reaktah gïelelïerehtæmman maehtieh illesovvedh.</p>
<p>Saemiedigkie gaskem jeatjah dïedtem åtna daej laavenjassi åvteste:−learoesoejkesjh saemien learoehkidie maadthskuvlesne, jïh saemien gïelese jïh sjïere saemien faagide jåarhkeööhpehtimmesne−mieriedimmieh darjodh saemien sisvegen bïjre dejnie ovmessie faagesuerkine−pedagogeles bïhkedimmie jïh bïevnesh saemien lïerehtimmien bïjre−hoksedh learoevierhtieh gååvnesieh mah leah hijven kvaliteeteste−vierhtieh reerie juktie learoevierhtieh evtiedidh−beavna, jïh learoevierhtieh skuvlide jïh maanagiertide lååjkede−stipendeöörnegh reerie ööhpehtimmien sisnjelen−jïjtse budsjedtepåaste mij edtja reereles vierhtieh maeksedh, jïh maaksoeh dorjemassese jïh learoevierhtieevtiedæmman−vierhtieh/dåarjoeh joekede daase; gïehtelimmie, pedagogeles materijellem darjodh, gïelelïerehtimmie jïh bievne- me,- evtiedimmie- jïh bïhkedimmiebarkoe saemien maanagiertine, jïh maanagiertine saemien maanajgujmie</p>
<p>Guvvie: Saemien Sijten guvvievåarhkoe/guvvievaeltije: Kleamma Jåma12</p>
<p><em type="bold">FYLHKENÅLMA </em></p>
<p type="listitem">Sïejhme dïedte:</p>
<p type="listitem">Fylhkenålma dam juhtije vaaksjomedïedtem åtna ihke lïerehtimmie lea sïejhme laaki jïh njoelkedassi mietie  (ööhpehtimmielaake §§ 6-2 jïh 6-3).</p>
<p type="listitem">Fylhkenålma edtja laavenjostosne Ööhpehtimmiedi-rektovraatine jaepiej 2009-2014 vaaksjodh guktie tjïelth  jïh fylhkentjïelth saemien learoehki reaktah tjïrrehtieh  ööhpehtimmielaaken mietie.</p>
<p type="listitem">Fylhkenålma maanagïertepolitihkem tjïrrehte maanagïer-telaaken mietie.</p>
<p type="listitem">Fylhkenålma edtja bievnedh jïh bïhkedidh saemien learo-hki reaktan bïjre lïerehtimmiem åadtjodhållesth saemien  gïelesne. Daate sæjhta jiehtedh Fylhkenålmah tjuerieh  hoksedh skuvleaajhterh daajroem utnieh njoelkedassi  bïjre dovne dan stïeresne ööhpehtimmien jïh maajhööhpehtimmien</p>
<p type="listitem">bïjre (vuartesjh Maadthtjaatsegem, lissietjaalege nr. 4).</p>
<p type="listitem">Sjïere dïedte:</p>
<p type="listitem">Saemien gïelen reeremedajven sisnjelen dle fylhkenålmah edtjieh gïelenjoelkedasside tjïrehtidh  saemielaakesne, v. saemielaaken kap.3.</p>
<p type="listitem">Fylhkenålma Nordlaantesne aktem nasjovnaale iktedimmiedïedtem åådtjeme åarjelsaemien  gïelelïerehtimmien åveste Nöörjesne. Daate  dïedte sæjhta jiehtedh åarjelsaemien learohkh  maadthskuvlesne edtjieh sijjen reaktah åadtjodh  viehkine maajhööhpehtimmeste, jïh hoksedh  iktedimmie jïh evtiedimmie faalenasseste åarjelsaemien  lïerehtimmesne leah reaktaj mietie.</p>
<p type="listitem">FA Nordlaante åtna sov sjïeredïedte lea uvtemes maanagiertine jïh maadthskuvline, jïh ij dan jïjnje  jåarhkeskuvline.</p>
<p type="listitem">Gosse lea sïejhme faalenassi/råajvarimmiej bïjre mejtie</p>
<p>FA Nordlaantesne stuvrie, goh gïeleseminaarh,</p>
<p type="listitem">Guvvie:  Meerke Krihke Leine Bientie13</p>
<p type="listitem">viermiebarkoe, maahtoelutnjeme, evtiedimmiebarkoe maajhööhpehtimmiefaalenassine jïh plearoeh, dle  jåarhkeskuvlh jïh fylhkentjïelth meatan vaaltasuvvieh  seammalaakan goh tjïelth, maadthskuvlh jïh  maanagïerth.</p>
<p><em type="bold">FYLHKENTJïELTH </em></p>
<p><em type="bold">Sïejhme dïedte: </em>Fylhkentjïelth dïedtem utnieh lïerehtimmiem vedtedh saemien gïelesne jåarhkeskuvlesne jïh geervelïerehtimmesne </p>
<p><em type="bold">Sjïere dïedte: </em>Mænngan Snåase jïh Raavrevijhken tjïelth meatan sjïdtin reeremedajvesne saemien gïelese, dle dovne tjïelten jïh regijovnaale reeremeåårganh Noerhte-Trööndelagesne aktem vijriedamme dïedtem åådtjeme dan åarjelsaemien gïelen åvteste. </p>
<p type="listitem">Laavenjostoelatjkoen tjïrrh Saemiedigkien jïh fylhki gaskem Nordlaante, Noerhte-Trööndelage, Åarjel-Trööndelage jïh Hedmaarhke, dle guejmieh gaskem jeatjah  dïedtem vaalteme dan åvteste, sitaate:</p>
<p type="listitem">… hoksedh ihke buerebe daajroes åvtese, jïh lissiehtamme staateles dåarjoeh fylhkentjïeltide jïh  tjïeltide juktie Daajroelutnjemem saetniedehtedh</p>
<p type="listitem">… staaten jïh tjïelten åejvieladtjh meatan vaeltedh daennie barkosne 14</p>
<p><em type="bold">TJïELTH </em></p>
<p><em type="bold">Sïejhme dïedte: </em>Tjïelth aktem vihkeles råållam utnieh juktie saemien gïelem jïh kultuvrem nænnoestehtedh gaajhkine dajvine gusnie saemieh årroeh. </p>
<p><em type="bold">Gaajhkh </em>tjïelth dïedtem utnieh lïerehtimmiem faalehtidh saemien gïelesne saemien learoehkidie maadthskuvlen daltesisnie </p>
<p>Tjïelth edtjieh aaj <em type="bold">sjïehteladtedh ihke </em>saemien maanah maehtieh gorredidh jïh evtiedidh sijjen gïelem jïh sijjen kultuvrem. </p>
<p>Reaktavåaroemisnie <em type="italic">Laakesne maanagïerti bïjre dle </em></p>
<p><em type="italic">Mieriedimmiem mieriesoejkesjen bïjre maanagïerten sisvegasse jïh laavenjasside </em>nænnoestamme (faamoem åadtjoeji 1.08.2006) </p>
<p>Mieriedimmesne tjïerteste saemien maanah dåarjoem daarpesjieh juktie sijjen gïelem jïh sijjen kultuvrem vaarjelidh jïh evtiedidh, saaht gusnie laantesne årroeminie jïh birrie daate edtja nænnoestimmesne båetedh juktie saemien maanaj identiteetem nænnoestehtedh, gïelen jïh saemien kultuvren tjïrrh.</p>
<p><em type="bold">Sjïere dïedte: </em>Tjïelth saemien gïelereeremedajven sisnjelen dïedtem utnieh lïerehtimmiem saemien gïelesne faalehtidh saemien learoehkidie maadthskuvledaltesisnie. Tjïelte aaj dïedtem åtna <em type="bold">hoksedh saemien maanah aktem maanagïertefaalenassem utnieh mij saemien gïelem jïh kultuvrem betnesne åtna. </em>Maanagïerteaajhtere dïedtem åtna ihke maanagïerte dam daerpies maahtoem åtna juktie laaki jïh mieriedimmiej mietie gïehtelidh. </p>
<p>Tjïelth mah leah saemien reeremedajven sisnjelen, ak-tem sjïere dïedtem utnieh bïevnesh jïh dïenesjh saemien årroejidie faalehtidh saemielaaken gïelenjoelkedassi mietie. <em type="bold">2.3.1 Fylhkentjïelten dïedte goh regijovnaale </em><em type="bold">evtiedimmieaktööre </em></p>
<p>Goh aarebi neebneme dle fylhkentjïelth aktem jïjtjeraarehke dïedtem utnieh gaskenasjovnaale latjkoej jïh nasjovnaale saemiepolitihken mietie barkedh, dæjpeles politihken jïh dæjpeles råajvarimmiej tjïrrh regijovnaale daltesisnie. <em type="italic">St.bievn, nr 28 Saemiepolitihke, kap. 6 Saemiepolitihke tjïeltine jïh fylhkentjïeltine, tjåådtje gaskem jeatjah: </em><em type="italic">… Fylhkentjïelth aktem sjïere dïedtem utnieh regijovnaale </em><em type="italic">evtiedimmien åvteste, aktene gamte goerkesisnie. Akte eadtjohke barkoe regijovnijste saemien dajvine sæjhta hoksedh saemien siebriedahkejielede reerenassen politihken mietie evtiesåvva. Goh våarome, dle dovne tjïelten jïh </em><em type="italic">fylhkentjïelten åejvieladtjh dam seamma dïedtem utnieh goh staateles åejvieladtjh, dejtie gaskenasjovnaale dïedtide jïh nasjovnaale reaktam tjïrrehtidh saemide Nöörjesne… Staate dïedtem åtna mierietsiehkiej åvteste mah darjoeh guktie daate dïedte maahta gorresovvedh. … Saemien kultuvre, jieleme jïh siebriedahkejielede (…) maehtieh gorresovvedh jïh evtiesovvedh akten eadtjohke jïh voerkes soejkesjimmien tjïrrh tjïeltine jïh fylhkine. </em></p>
<p>Reerenassen Dahkoesoejkesje saemien gïelide (2009) aaj bïhkedassh vadta fylhkentjïelti råållese goh regijovnaalepolitihkeles aktöörh: <em type="italic">… Sijjen laavenjostoelatjkoej tjïrrh Saemiedigkine, dle fylhkentjïelth Finnmaarhkesne, Tromsesne, Nordlaantesne, Noerhte-Trööndelagesne, Åarjel-Trööndelagesne jïh Hedmaarhkesne dïedtem vaalteme juktie saemien gïelem, kultuvrem, siebriedahkejieledem jïh saemien jielemh fylhkine nænnoestehtedh. Ihke daate barkoe edtja dan ållesth råajvarimmieh buektedh goh gåarede, dle vihkeles fylhkentjïelth eadtjohkelaakan Saemiedigkine, tjïeltine jïh staaten giehtelimmine berkieh soejkesjimmesne. </em></p>
<p>Reeremereformen tjïrrh dle jïjnjh barkoeh staateste sertie-stuvvieh regijovnaale almetjeveeljeme daltesasse. Reerenassese akte ulmie saemien tsevtsemefaamoe jïh meatannænnoestimmie dejtie råajvarimmide mah aarebi lin akte fåantoe man åvteste Saemiedigkie jïh staate edtjin rååresjidh, eah nåakebe sjïdth reformeste. Stoerredigkiebïevnese joekehts alternatijvh buakta juktie saemien iedtjh fylhkentjïeltine vaarjelidh, dejnie suerkine mah staateste sertiestuvvieh. Dasesnie neebnesåvva joekoen Laavenjostoelatjkoeh fylhkentjïelti jïh Saemiedigkien gaskem, gusnie Saemiedigkie nuepiem åådtje prosessh tsevtsedh regijovnaale daltesisnie.</p>
<p>Daaletje <em type="italic">Laavenjostoelatjkoe Saemiedigkien jïh åarjelsaemien fylhkentjïelti gaskem (2010-2013) </em>våaroemasse beaja <em type="italic">… saemien kultuvre jïh siebredahkejielede leah deadtoven nuelesne dehtie nöörjen stoerresiebriedahkeste gellielaakan. Maahta dan vööste barkedh akten eadtjohke jïh voerkes soejkesjimmien tjïrrh fylhkendaltesisnie. …tjuara saemien kultuvrem, jielemeåtnoem jïh siebriedahkeevtiedimmiem sjïehteladtedh naemhtie guktie dah soejkesjeprosessh eah håvhtadamme sjïdth, men evtiedimmienuepieh åadtjoeh. Vijriesåbpoe Laavenjostoelatjkosne tjåådtje fylhkentjïelten råållan bïjre goh regijovnaalepolitihkeles aktööre: </em>− </p>
<p><em type="italic">Latjkoe edtja viehkiehtidh åarjelsaemien dajvem evtiedidh nasjovnaale saemiepolitihken jïh gaskenasjovnaale åeliedimmiej mietie </em>15− </p>
<p><em type="italic">Fylhkentjïelten råålla goh regijovnepolitihkeles aktööre hijven nuepieh vadta laavenjostose jïh evtiedæmman åarjelsaemien dajvesne </em>− </p>
<p><em type="italic">Guejmieh sijhtieh viehkiehtidh saemien gyhtjelassh biejjieöörnegasse bïejedh gaajhkine darjomesuerkine, jïh buerebelaakan sijjen guejmieaktööride bievnedh juktie barkoem saemien gyhtjelassigujmie nænnoestehtedh. </em><em type="bold">2.3.2 Fylhkentjïelten dïedte reeremedajvesne </em><em type="bold">saemien gïelide. </em></p>
<p type="listitem">Noerhte-Trööndelagen fylhkentjïelte regijovnaale reeremeåårganine sjïdti saemien gïelereeremedajvesne dellie goh  Snåasen tjïelte meatan sjïdti 01.01.2008 raejeste. 01.01.2013 raejeste aaj Raavrevijhken tjïelte guektiengïelen  åarjelsaemien reeremetjïeltine sjïdti. Juktie Noerhte-Trööndelagen fylhkentjïelte, seammalaakan  goh Finnmaarhke, Tromse jïh Nordlaante lea regijovnaale  saemien reeremeåårgane, dle daah fylhkentjïelth Saemielaaken gïelenjoelkedassi nuelesne. Saemielaaken gïelenjoelkedassh edtjieh reaktam gorredidh:</p>
<p type="listitem">Maehtedh saemien nåhtadidh gosse byögkeles ååganigu-jmie govlesadta</p>
<p type="listitem">Saemien gïelem dååjredh byögkelesvoetesne</p>
<p type="listitem">Gïeh Saemielaaken gïelenjoelkedassijste feerhmesuvvieh? Laake gaajhkide byögkeles åårganide reeremedajvesne  feerhmie, jïh daejtie tjïelkestimmide vadta (Saemielaaken  kap.3 Saemien gïelh):</p>
<p type="listitem">Byögkeles åårganh: fïerhte åårgane staatese jïh tjïeltese</p>
<p type="listitem">Voenges byögkeles åårgane reeremedajvesne: fïerhte tjïelten, fylhkentjïelten jïh staateles åårgane mah edtjieh  dïenesjh vedtedh akten tjïeltese jallh akten bealan aktede  tjïelteste reeremedajvesne saemien gïelide</p>
<p type="listitem">Regijovnaale byögkeles åårgane reeremedajvesne: fïerhte fylhkentjïelten jïh staateles åårgane mij edtja  dïenesjh vedtedh gaajhkide jallh naakenidie dejstie  tjïeltijste reeremedajvesne saemien gïelide, men læjhkan  eah abpe laantem feerhmh</p>
<p>Saemielaaken gïelenjoelkedassh faamoem utnieh daejtie fylhkentjïelten institusjovnide:−</p>
<p>Fylhkentjïelten sentralereereme/ gaajhkh etaath−</p>
<p>Healsoe- jïh sosijaaleinstitusjovnh−</p>
<p>Jåarhkeskuvlh</p>
<p><em type="bold">Gïelenjoelkedassh: § 3-2. Jarkoestimmie laakijste jïh mieriedimmijste saemien gïelese </em>Edtja laakh jïh mieriedimmieh mah stoerre iedtjem utnieh gaajhkide saemide jallh naakenidie saemijste saemiengïelese jarkoestidh. Goerh mah voengesne åtnasuvvieh jallh regijovnaale byögkeles åårganesne edtjieh dovne saemien jïh nöörjen gïelesne årrodh. Seammalaakan bæjhkoehtimmieh byögkeles åårganijste mah joekoen leah ussjedamme gaajhkide jallh naakenidie årroejijstie reeremedajvesne. Fïerhte åårgane tjuara jïjtje jarkoestimmiej åvteste maeksedh. <em type="bold">§ 3-3. Reakta vaestiedassem saemiengïelesne åadtjodh </em>Gosse aktine voenges byögkeles åårganine govlesadta aktene tjïeltesne reeremedajvesne, dsj. akte tjïelten, fylhkentjïelten jallh staateles åårgane, dle edtja vaestiedassem åadtjodh saemien gïelesne dovne gosse njaalmeldh jïh tjaaleldh åårganine govlesadta. Dastegh saemiengïelesne tjaala akten regijovnaale årrganese, dsj. akte fylhkentjïelten jallh staateles etaate mij aktem dejstie uktsie tjïeltijste dïenesjesuerkine åtna, dle edtja vaestiedassem utnedh saemien gïelesne. Gaajhkesh dam reaktam vaestiedassem åadtjodh saemien gïelesne, jalhts ij leah årroje aktene dejstie tjïeltijste reeremedajvesne. <em type="bold">§ 3-5. Åtnoe saemien gïeleste healsoe- jïh sosijaaleinstitusjovnine </em>Gaajhkesh mah sijhtieh saemien nuhtjedh juktie jïjtsh iedtjh vaarjelidh aktene regijovnaale jallh voenges byögkeles healsoe- jïh sosijaaleinstitusjovnesne reeremedajvesne, reaktam utnieh dïenesjh åadtjodh saemiengïelesne, dovne njaalmeldh jïh tjaaleldh. <em type="bold">§ 3-7. Reakta ööhpehtimmiepermisjovnese </em>Jis akte byögkeles åårgane reeremedajvesne maahtoem saemien gïelesne daarpesje, dle barkijh reaktam utnieh ööhpehtimmiepermisjovnem baalhkine åadtjodh juktie dagkeres maahtoem vejtiestidh. Aaj åårganh, mah eah leah saemielaaken gïelenjoelkedassi nuelesne, byöroeh barkijidie permisjovnem vedtedh juktie saemien lïeredh, gosse åårgane maahtoem saemiengïelesne daarpesje. </p>
<p><em type="bold">Maam laake sæjhta jiehtedh riektesisnie? </em>Byögkeles åårganh (institusjovnh/skuvlh/etaath) edtjieh, gosse leah aamhtesi bïjre mah ryöktesth jallh joekoen stoerre iedtjem utnieh gaajhkide jallh naakenidie daejstie saemien årroejijstie:−saemien gïelesne bæjhkoehtidh−njoelkedassh jïh goerh saemien gïelese jarkoestidh −voenges byögkeles reeremeåårgane edtja maehtedh årroejidie dïenesjh vedtedh njaalmeldh jïh tjaaleldh saemien gïelesne 16−regijovnaale byögkeles reeremeåårgane edtja maehtedh tjaaleldh vaestiedidh saemien gïelesne−permisjovnem baalhkine vedtedh juktie daajroem saemien gïelesne ribledh gosse åårgane dagkeres daajroem daarpesje </p>
<p>Dastegh dïhte akte institusjovne ij barkijh daerpies saemien maahtojne utnieh, edtja ruvtijnh tseegkedh juktie toelhkem nuhtjedh. Dïhte akte institusjovne/skuvle/etaate jïjtje dïedtem åtna dagkari ruvtijni åvteste.</p>
<p>Reerenassen Dahkoesoejkesje saemien gïelide (2009-2011) daam jeahta fylhkentjïelten dïedten bïjre goh regijovnaale gïelereeremeåårgane: <em type="italic">… Fylhkentjïelth, fylhkensoejkesjimmien tjïrrh, nuepiem utnieh barkoem iktedidh dejnie saemiengïelen evtiedimmine jïjtse fylhken sisnjelen. … Fylhkentjïelth byöroeh hoksedh maahtoe saemien gïelesne jïh kultuvresne gååvnese, dovne jïjtsh reeremen sisnjelen jïh dej dïenesji sisnjeli mej åvteste dïedtem utnieh. </em></p>
<p><em type="italic">Laavenjostoelatjkoe Saemiedigkien jïh åarjelsaemien fylhkentjïelti gaskem (2010-2013) </em>tjïerteste aaj byögkeles åejvieladtjh dïedtem utnieh aktem eadtjohke meatandïedtem vaeltedh juktie gïelen evtiedimmienuepieh gorredidh. Guejmieh edtjieh….. <em type="italic">viehkiehtidh reerenassen Dahkoesoejkesjinie saemien gïelide vijriesåbpoe barkedh, jïh sjïere haestemh bæjjese vaeltedh mah leah gïelereeremedajvese ektiedamme. </em></p>
<p>Guvvie: Meerke Krihke Leine Bientie17</p>
<p><em type="bold">Tjïrrehtamme gïelereeremeråajvarimmieh Noerhte-Trööndelagen fylhkentjïeltesne </em>Jaepien 2008 dle fylhkenraerie <em type="italic">Govlesadtemeforumem saemien aamhtesidie Noerhte-Trööndelagesne </em>tseegki. Govlesadtemeforumisnie tjirkijh ovmessie saemien siebrijste, institusjovnijste jïh reeremeåårganijste mej dïedte saemien aamhtesi åvteste. Fylhkenraerie regijovnaale evtiedæmman jïh kultuvrese lea Govlesadtemeforumen åvtehke, jïh Regijovnaale Evtiedimmiegoevtese /REG (daaroen RUA) lea tjaelijesijjie. Govlesadtemeforume lea goh akte ovbyjjes tjåanghkoesijjie jïh digkiedimmiesijjie gusnie maahta gaajhkh teemah, mah iedtjem utnieh dan åarjelsaemien gïele- jïh kultuvrebarkose, åehpiedehtedh jïh digkiedidh. </p>
<p>Juktie aktem funksjovnelle guektiengïelevoetem sjugnie-didh, jïh åarjelsaemien gïelem jïh kultuvrem vuesiehtidh, dle Saemiedigkie guektiengïelevoetevierhtieh dåårje tjïeltide jïh fylhkentjïeltide saemien gïelereeremedajvesne.</p>
<p>Dovne 2012 raajan dle Noerhte-Trööndelagen fylhkentjïelte 1,2 mill. kråvnah guektiengïelevoete-vierhtine åådtjeme Saemiedigkeste, jïh Snåasen tjïelte 3 mill. kråvnah åådtjeme fïerhten jaepien.</p>
<p>Fylhkentjïelten guektiengïelevoetedåarjoeh leah åt-nasovveme akten golmejuekemeprinsihpen mietie; sisnjelds råajvarimmieh jïjtse fylhkentjïelten darjoemisnie, darjomh Snåasen tjïeltine ektine jïh dåarjoe byjngetje ohtsijidie. Tjïrrehtamme råajvarimmieh sisnjeles leah orreme saemien gïelem jïh kultuvrem våajnoes darjodh sjiltigujmie, feegreminie jïh saemien tjåanghkoetjiehtjele Fylhken gåetesne, jarkoestimmie vihkeles soejkesjetjaatsegijstie jïh jïjtse åarjelsaemien sæjroe fylhkentjïelten gåetiesæjrosne www.ntfk.no.</p>
<p>Vijriesåbpoe dle dåarjoe vadtasovveme Fylhkengærjagå-etien prosjektese <span type="quote">«Sørsamisk i biblioteket – en styrke for identitet og kultur»</span>, gusnie åejvieulmie lij åarjelsaemien gïelem jïh kultuvrem tjerkebe vuesiehtidh, jïh sjïehteladtedh kultuvrelåtnoemasse gærjagåetesne jïh skuvlesne. Laavenjostosne jienebi suerkiejgujmie dle jïjnjh bielieprosjekth tjïrrehtin prosjekteboelhken 2009-2011.</p>
<p>Dej råajvarimmiej gaskem mej bïjre laavenjostoe Snåasen tjïeltine, maahta neebnedh tjåenghkies gïelekonsulente/toelhkedïenesje, ovmessie råajvarimmieh juktie dam saemien våajnoes darjodh, goh sjiltadimmie, feegreme jïh kultuvreöörnedimmieh, jïh skraejrie/meatanfinansieradimmie aktede desentraliseradamme åarjelsaemien gïelestudijumeste.</p>
<p>Akte teema mij varke bööti lij aktem åarjelsaemien gïele-jarngem tseegkedh fylhkesne. Fylhkentjïelten vuajnoen mietie dle akte gïelejarnge ij edtjh uvtemes akte fysiske kontovre årrodh, men akte summe gaajhkijste gïelejarngefunksjovnijste mejtie jienebh aktöörh darjoeh: fylhkentjïelte, Kråangken jåarhkeskuvle jïh Snåasen tjïelte. Dïhte olles fer jïjnjh ektievo-eth mah gïeline jih ööhpehtimmine giehtelieh, bæjjese bigkesovvh bielelen dah ektesne berkieh.2012 raejeste dle åarjelsaemien gïelejarnge Gïelem nas-tedh tseegkesovvi Snåasesne. Fylhkentjïelte våaroemasse beaja evtiedimmie gïelejarngeste annje edtja aktene laavenjostosne årrodh Fylhkentjïelten jïh Kråangken jåarhkeskuvlen gaskem, mij sov råållesne goh åarjelsaemien vierhtieskuvle lea fylhkentjïelten vihkielommes dåarjoe gïelejarngelaavenjostosne. Kråangken jåarhkeskuvle dïedtem åtna eksamenen åvteste dan geervelïerehtæmman maam Gielem nastedh öörnede.</p>
<p>Akte stoerre låhkoe dejstie byjngetje guektiengïelevoete-vierhtijste lea Raavrevijhken tjïeltese jåhteme, juktie bielieh finansieradidh prosjekteste <span type="quote">«Utvikling av sørsamisk språk-og kulturkompetanse i Røyrvik kommune»</span>. Akte åejvieulmie prosjektine lij åvtebarkoe jïh ohtseme guektiengïeline sjïdtedh, maam tjïelte tsïengelen 2013 raejeste sjïdti.</p>
<p>Noerhte-Trööndelagen fylhkentjïelte aaj vierhtiejgujmie</p>
<p>Regijovnaale evtiedimmieprogrammeste, aktem prosjektem dåårje juktie åarjelsaemien daajroebaanghkem Raavrevijhken tjïeltesne evtiedidh, gusnie ulmie lea dam voenges saemien smaaregem goerehtalledh, jïh aktem åarjelsaemien gïelejarngem tjïeltesne tseegkedh.</p>
<p>Raavrevijhken prosjekte juktie voenges smaaregh goe-rehtalledh lea akte vihkeles barkoe jïjtsisnie, jïh veanhtede daate positijve illedahkh vadta akten vijriesåbpoe evtiedimmiebarkose åarjelsaemien gïeline, jielieminie jïh kultuvrine Sisnjelds Nåamesjevuemesne.</p>
<p>Akte daajroebaanghke åarjelsaemien gïelese, goh akte bielie aktede gïelejarngeste Raavrevijhkesne, sæjhta Snåasen tjïelten gïelejarngem nænnoestehtedh, jïh sæjhta akte nuhteligs dåarjoe årrodh dennie laavenjostosne gaskem Noerhte-Trööndelagen fylhkentjïeltem, Snåasen tjïeltem jïh Raavrevijhken tjïeltem fylhkendaltesisnie.</p>
<p>Ihke daerpies aktine daajroebaanghkine, akte vihtiestim-mieprosjekte, lea aaj neebnesovveme HiNT’en daerpiesvoetine, dovne goh våarome ööhpehtæmman jïh dotkemasse. Daesnie vihkeles jïjnjh suerkieh maehtieh hijvenlaakan laavenjostedh, jïh ulmie tjuara årrodh vierhtide gaavnedh.</p>
<p><em type="bold">Orre aerviedimmievåarome juktie joekedidh jïh nuhtjedh guektiengïelevoetevierhtide. </em>Dah damtsvæhtah juktie guektiengïelevoetevierhtide joekedidh staeriesovvin 2011, jïh daelie Laavenjostoelatjkoste stuvresuvvieh <em type="italic">Saemiedigkien jïh Noerhte-Trööndelagen gaskem, åtnoen bïjre guektiengïelevierhtijste 2012-2014. </em></p>
<p>Dah orre joekedimmievæhtah guektiengïelevoetedåarjoste sæjhta jiehtedh dåarjoe jorkese aktede maaksoestuvreme 18maalleste akten ulmiestuvremem maallese, jïh juakasåvva akten betnie- jïh gagkestimmiebielien gaskem (75 %) jïh akte evtiedimmiebielie (25 %). Betnie-jïh gagkestimmiebielie edtja ryöktesth juhtedh fylhkentjïelten tjïrrehtæmman Saemielaaken gïelenjoelkedassijste, mearan evtiedimmiebielie edtja evtiedimmieråajvarimmide åtnasovvedh, jïh strategijh vuesiehtidh guktie fylhkentjïelte edtja Saemielaaken gïelenjoelkedassh illedh.</p>
<p>Man stoerre guektiengïelevoetedåarjoe Saemiedigkeste sjædta fylhkentjïeltese sæjhta daerpiesvoeten mietie årrodh, jïh våarome lea reekteme darjomh jih illedahkh.</p>
<p>Latjkosne jaepiej 2012-2014 dle Noerhte-Trööndelage daam åejviestrategijem åtna, juktie gïelenjoelkedasside illedh:</p>
<p><em type="italic">Iktedimmieråålla: Noerhte-Trööndelagen fylhkentjïelte sæjhta sov råållam vijriesåbpoe evtiedidh goh iktedæjja dejtie ovmessie aktööride guektiengïelevoetebarkoen sisnjelen fylhkesne. Lissine de- </em><em type="italic">jtie daerpies gïeledïenesjidie evtiedidh, ektiedamme betnie/ gagkestimmiebealan guektiengïelevoetedåarjojste, dle fylhkentjïelte sæjhta dejtie jeatjah guejmide viehkiehtidh Saemielaaken gïelenjoelkedasside illedh, jïh åarjelsaemien gïelem jïh kultuvrem evtiedidh jïh våajnoes darjodh. </em></p>
<p><em type="italic">Evtiedimmie gïelejarngefunksjovnijste: Akte vihkeles evtiedimmiebarkoe Noerhte-Trööndelagen fylhkentjïeltese lea gïelejarngefunksjovnh evtiedidh jïh tseegkedh Snåasen tjïeltine/Gïelem nastedh’ine jïh Kråangken jåarhkeskuvline ektine. Kråangken jåarhkeskuvle lea, goh åarjelsaemien vierhtieskuvle jåarhkeööhpehtæmman jïh geervelïerehtæmman fylhkesne, fylhkentjïelten vihkielommes meatanaktööre gïelejarngelaavenjostosne. Gosse Raavrevijhken tjïelte guektiengïelen reeremetjïeltine sjædta, dle iemie fylhkentjïelte viehkehte dam regijovnaale perspektijvem vaarjelidh gïelejarngebarkosne. Jeatjah gaavhtan dle fylhkentjïelte akte regijovnaale dïedtem åtna saemiej åvteste gaajhkine fylhken tjïeltine, jïh evtiedimmie gïelejarngefunkjovnijste sæjhta nåhtojne aaj daesnie båetedh. </em></p>
<p>Guvvie: Samien Sijten guvvievåarhkoe/guvvievaeltije: Piere Joma19 <em type="bold">2.3.3 Fylhkentjïelten dïedte saemien </em><em type="bold">kultuvredaajroen åvteste </em></p>
<p><em type="italic">Laavenjostoelatjkosne Saemiedigkien jïh dej njieljie åarjelsaemien fylhkentjïelti gaskem (2010-2013) </em>tjåådtje gaskem jeatjah saemien kultuvren jïh jielemeåtnoen bïjre ektiedamme saemien gïelese:… Båatsoe lea dïhte vihkielommes saemien jieleme åarjelsaemien dajvesne, men seamma tïjjen aaj dïhte vihkielommes biehkie mij kultuvrem guadta. … Duedtie åarjelsaemien dajvesne lea vihkeles goh kultuvreguedtjije, goh akte biehkie mij identiteetem sjugnede jïh goh saemien jieleme. (…) … aaj akte vihkeles biehkie juktie saemien gïelem nænnoestehtedh. … Guejmieh sijhtieh dan aktivyøki barkoem kultuvren jïh jielemen gaskem vuesiehtidh, men aaj sijjiem daajbaaletje kultuvrese sjugniedidh, goh daanhtsoe, teatere, musihke, lidteratuvre j.v. … Guejmieh edtjieh nænnoestehtedh jïh evtiedidh dejtie åarjelsaemien gærjabusside Aarbortesne jïh Åarjel-Trööndelagesne. Vihkeles abpe åarjelsaemien dajve aktem gærjabussefaalenassem åtna. </p>
<p>Govlehtimmieraeriestimmesne <em type="italic"><span type="quote">«Regional planstrategi 2012-2016»</span> </em>Noerhte-Trööndelagen fylhkentjïeltese tjåådtje: <em type="italic">Dah haestemh gïeleevtiedimmesne jïh guektiengïelevoetebarkosne leah joekoen ektiedamme göökte biehkide: lissiehtamme staatuse jïh lissiehtamme nuhtemevoete. Dam maahta buektiehtidh jis saemien våajnoes dorje byögkeles ektiedimmine jïh jis jienebh åarjelsaemien byögkelesvoetesne nuhtjieh. </em></p>
<p>Aaj reerenassen Dahkoesoejkesjisnie dle fokuse saemien gïelide våajnoes darjodh: <em type="italic">… Saemien gïelh våajnoes darjodh lea akte vihkeles fakt- </em><em type="italic">ovre juktie saemide skreejredh saemien nuhtjedh jïh saemien lïeredh. Dejtie saemien gïelide byögkeles tjiehtjielisnie govledh lea vihkeles ihke saemien maanah, noerh jïh geerve almetjh maehtieh jïjtjemse gïeligujmie identifiseradidh, jïh iedtjem åadtjodh sov saemien gïelem nåhtadidh…. </em></p>
<p>Learoesoejkesjevierhkie</p>
<p><em type="italic">Maahtoelutnjeme saemien </em><em type="italic">(LM06S) </em>bïhkedassh vadta ihke gaajhkh learohkh nöörjen skuvlesne edtjieh hijven daajroeh saemien kultuvren jïh siebriedahketsiehkiej bïjre evtiedidh aktene voenges, nasjovnaale jïh gaskenasjovnaale aalkoealmetjeperspektijvesne. Krïevenasse sjïehtesjimmien bïjre saemien aamhtesijstie jïh saemien kultuvredaajroste ööhpehtimmesne, lissiehtamme 20daajroem tsihkestahta lohkehtæjjaj jïh jeatjah barkiji luvnie skuvlesne. Saemien aerpievuekien daajroe lea akte daajroesuerkie mij gellide faagesuerkide gïetede, gusnie aaj jïjnjh sjïehteles learoevierhtieh fååtesieh. <em type="bold">2.3.4 Fylhkentjïelten råålla goh skuvleaajhtere mij </em><em type="bold">dïedtem åtna saemien jåarhkeööhpehtimmien jïh </em><em type="bold">geerveööhpehtimmien åvteste </em></p>
<p type="listitem">Vihkeles soejkesjh, laakh jïh latjkoeh saemien jåarhkeööhpehtæmman jïh geerveööhpehtæmman:</p>
<p type="listitem">Learoesoejkesjh Gosse learoesoejkesjevierhkiem Maahtoelutnjeme 2006  (ML06) jïh Maahtoelutnjeme 2006 - Saemien (ML06-S)  sjïehtesji, dah voestes learoesoejkesjh Nöörjesne böötin  mah leah abpe maadthlïerehtæmman, amma dovne maadthskuvlese jïh jåarhkeööhpehtæmman.</p>
<p>Mubpie bielie ML06’ste jïh ML06S’ste gohtjesåvva Prin-sihpebielie, mij gaskem jeatjah Lïerehtimmieplakaatem feerhmie 11 vihties mearhketjigujmie mejtie tjuara joekoen krööhkedh skuvlen barkosne. Lïerehtimmieplakaate betnesne åtna seamma gïetedimmie jokehtsem sjugnede. Bijjemes ulmie akten seammavyörtegs skuvlen bïjre, sæjhta daan goerkesen mietie aktem sjïehtedamme jïh joekehtamme lïerehtimmiem krïevedh. Dan åvteste aaj akte jïjtse saemien learoesoejkesje sjïdti, dle prinsihpem tjïerteste ihke joekehts learohkedåehkieh, mah jeatjah gïelem utnieh jïh jeatjah maadtoste båetieh, aktem jïjtse sjïehteladtemem daarpesjieh ihke skuvle edtja seammavyörtegs årrodh.</p>
<p>Minngemes bielie learoesoejkesjevierhkeste lea lea-roesoejkesjh abpe skuvletïjjen tjïrrh, voestes klaasseste jïh goske jåarhkeskuvlem orrijamme. Daate bielie fokusem åtna illedahkese, neebneme goh jakseme mööleldihkie maehtelesvoetijste, ektiedamme dan maahtose learohkh edtjieh jaksedh fïerhtene daltesisnie.</p>
<p>ML06-S lij akte reforme mij edtji hijven ållesth lïerehtim-miem gorredidh saemiengïelesne. Seamma tïjjen dïhte indivijduelle reakta lïerehtimmiem saemiengïelesne åadtjodh nænnoestahteme sjïdti Ööhpehtimmielaakesne.</p>
<p><em type="bold">Ööhpehtimmielaaken kap. 6 – Reaktan bïjre ållesth lïerehtæmman saemien gïelesne: </em>1. Nöörjesne saemieh maadthskuvleaalterisnie sjïere reaktam utnieh lïerehtimmiem åadtjodh saemien gïelesne, saaht gusnie årroeminie. Gaajhkh skuvleaajhterh edtjieh lïerehtimmiem saemiengïelesne faalehtidh, goh sïejhme ööhpehtimmie jallh alternatijve lïerehtimmievuekieh (maajhööhpehtimmie, vïesehtimmie, gïelebiesie). 2. Learohkh mah saemien dajvine årroeminie (saemien reeremedajvesne) reaktam utnieh ållesth lïerehtimmiem åadtjodh saemien gïelesne.3. Saemien dajvi ålkoli: Gaajhkh saemien learohkh maadthskuvleaalterisnie reaktam utnieh lïerehtimmiem åadtjodh saemien gïelesne, jïh ållesth lïerehtimmiem åadtjodh gosse unnemes 10 learohkh aktene tjïeltesne ållesth lïerehtimmiem saemien gïelesne sijhtieh, dan guhkiem unnemes govhte learohkh aajmene dåehkesne. 4. Learohkh mah ållesth lïerehtimmiem åadtjoeh saemien gïelesne eah daarpesjh dam mubpiem nöörjen gïelem utnedh 9. jïh 10. klaassesne.5. Saemieh jåarhkeskuvlesne reaktam utnieh lïerehtimmiem åadtjodh saemien gïelesne.6. Lïerehtimmie saemien gïelesne geerve almetjidie saemielaaken § 3-8 voestes lïhtse (- Fiereguhte reaktam åtna lïerehtimmiem åadtjodh saemien gïelesne), edtja dej daaletje njoelkedassi mietie årrodh laakesne geervelïerehtimmien bïjre, jïh laakesne prievieskuvli bïjre dej baalte mieriedimmiegujmie. </p>
<p>Lïerehtimmie edtja öörnedamme årrodh aktede siebreste mij maahta dåarjoem dåastodh / studijesiebrie jïh/jallh maajhööhpehtimmieinstitusjovne mij maahta dåarjoem dåastodh. Dejtie tjïrrehtamme kuvsjide maadthskuvlen suerkine, staate 100 % dåarjoem vadta.</p>
<p>Laavenjostoelatjkoe Saemiedigkien jïh åarjelsaemien fyl-hkentjïelti gaskem (2010-2013) tjïerteste fylhkentjïelti lea åejviedïedte jåarhkeööhpehtimmien åvteste, jïh dïedtem utnieh aktem eadtjohke meatandïedtem vaeltedh juktie saemien gïelem jåarhkedaltesisnie gorredidh jïh evtiedidh.</p>
<p><em type="bold">Guejmieh edtjieh: </em>−staaten jïh tjïelten åejvieladtjh meatan vaeltedh barkosne, jïh viermieh tseegkedh Saemiedigkien jïh sjyöhtehke jåarhkeskuvli gaskem− geervelïerehtimmiem saemien gïeline nænnostehtedh−gïelejarngh tseegkedh Aarbortesne jïh Snåasesne, jïh Aajege saemien gïele- jïh maahtoejarngem vijriesåbpoe evtiedidh Röörosesne−edtja åvtelhbodti daejredh mij åvtese heannede, jïh lissiehtamme staateles dåarjoeh fylhkentjïeltide jïh tjïeltide juktie Maahtoelutnjemem saetniedehtedh−studijeprogrammh darjodh jåarhkeskuvlese mah edtjieh hoksedh gaajhkh learohkh dam− vihkielommes daajroem åadtjoeh saemien histovrijen, kultuvren jïh siebriedahkejieleden bïjre−aktem fleksijbele faagelïerehtimmiem gorredidh saemien båatsosne jïh duedtesne, jïh jienebh lïerehtæjjasijjieh, jïh hoksedh ihke jåarhkeskuvlh nuekies vierhtieh åadtjoeh daan barkose.21 </p>
<p>Illustrasjovne: Ellen Sara Reiten Bientie223.0 Regijovnaale reereme saemien aamhtesijstie</p>
<p>Daennie kapihtelisnie akte veelebe buerkiestimmie daejstie haestiemijstie saemien aamhtesigujmie fylhkentjïelten ovmessie dïedtesuerkine. <em type="bold">3.1 Haestemh regijovnaale reeremasse saemien aamhte- </em><em type="bold">sijstie: </em></p>
<p>Åarjelsaemien dajve stoerre jïh gelline politihkeles jïh reereles dajvine. Dah guhkies gåhkoeh jïh ihke almetjh dan bårrode årroeh leah mannasinie daerpies funksjovnide jïh institusjovnide geerjehtidh, mij vihth aktem tjåenghkies jïh ållesth barkoem fylhkenraasti rastah tsihkestahta, juktie åarjelsaemiej daerpiesvoeth jïh iedtjh gorredidh.</p>
<p>Byögkeles reeremisnie saemien aamhtesijstie dle akte åejviehaesteme raaktan unnebelåhkoedåeriesmoerese ektiedamme. Daamtaj aamhtesesuerkiem åtna jïh dam gïetede goh akte gaajh onne dïedtesuerkie, gusnie vierhtieåtnoe (barkoedåehkie/ekonomije) viertiestamme sjædta dejnie almetjelåhkojne misse edtja dïenesjh vedtedh.</p>
<p>Nasjovnaale saemiepolitihke akte naa <span type="quote">«noere»</span> politihkeles barkoesuerkie, gusnie akte iktemearan jïh varke evtiedimmie dej ovmessie faagesuerkiej sisnjeli. Seamma tïjjen dle annje jïjnje jarkelimmesne jïh pryövemisnie, nov sån aktene prosessesne vielie tjåadtjoen jïh funksjovnelle hammoej vööste.</p>
<p>Dïedte saemien aamhtesi åvteste lea joekedamme gelline suerkine: Staate ovmessie departemeenti tjïrrh, Saemiedigkie, fylhkenålmah, fylhkentjïelth, tjïelth, vierhtieskuvlh maadthskuvle- jïh jåarhkeskuvlen daltesisnie, jolleskuvlh jïh universiteeth. Lissine åarjelsaemien kultuvre- jïh gïelejarngh båetieh, guektiengïelevoeteprosjekth jïh jeatjah gïele- jïh kultuvreprosjekth. Naemhtie guktie saemien siebriedahke lea öörnedamme, gaskem jeatjah aerpievuekien gïele- jïh kultuvreraasth, dle dïedte daamtaj dåaresth jåhta, viertiestamme dejnie sïejhme byögkeles reereminie.</p>
<p>Guvvie: Samien Sijten guvvievåarhkoe/guvvievaeltije: Piere Joma</p>
<p>Daejnie dïedtejoekedimmine jïh geerjehtimmine dovne båasarimmie sjædta jïh dïedte ånnetji smöölhkesåvva: <span type="quote">”Gaajhkesi dïedte lea ij naakenen dïedte”</span>.</p>
<p>Tjåanghkan daate akte tsiehkie mij dorje guktie geerve sjædta fïereguhten aamhtesegietedæjjese jallh fylhkenpolitihkerese aktem ållesth bijjieguvviem utnedh jïh jïjtsinie dïedtesuerkiejgujmie barkedh.</p>
<p>Jeatjah gaavhtan dle daan beajjetje saemiepolitihkesne jïh reeremisnie hijven åssjaldahkh, positijve vuajnoeh jïh naa aelhkie ekonomeles vierhtieh åadtjodh annjebodts prosjektide. Daate gujht hijven, men dan åvteste dle jeenjesh aaj maehtieh dejnie seamma barkedh seamma tïjjen, bielelen dam daejredh.</p>
<p>Gosse gyhtjelassese båata akten guhkiebasse finansi-eradimmien jïh gïehtelimmien bïjre daerpies betniefunksjovnijste, dle ij leah rovnege daate aamhtese <span type="quote">« gaajhki stovli gaskoeh»</span> gahtja. Hijven prosjekte- jïh soejkesjebarkoeh or-reme mah vierhtieh leesieh, goh barkoedåehkie, maahtoe jïh ekonomije, men orrijieh bielelen naan vijriesåbpoe dïbrehtimmiem jallh tjïrrehtimmiem.</p>
<p>Daate akte tsiehkie mij guhkiebasse maahta darjodh guktie eerlegevoete jïh legitimiteete nåakebe sjædta akten offensijve saemiepolitihkese åvtese. Gellieh aktöörh aamhtesesuerkien sisnjelen, tjïelkelaakan jiehtieh ihke daerpies buerebe iktedimmine jïh vielie rasjovnelle vierhtieåtnojne.</p>
<p>Juktie regijovnaale reeremem gorredidh daaletje laaki, politihken jïh latjkoej mietie, dle daerpies maahtoem jïh funksjovnh nænnoestehtedh mah edtjieh dam saemien perspektijvem vaarjelidh.</p>
<p>Bijjieguvvie, iktedimmie jïh elliesussjedimmie aktene guhkies perspektijvesne, leah vihkeles jis edtja guhkiebasse båetedh daennie barkosne. Noerhte-Trööndelagen fylhkentjïelte sæjhta dan åvteste nænnoestehtedh jïh vijriesåbpoe evtiedidh sov iktedæjjaråållam dan barkose saemien aamhtesigujmie.2324 <em type="bold">3.2 Haestemh saemien kultuvredaajrose </em></p>
<p>Juktie gorredidh jïh saemien gïelem jïh kultuvrem nænnoestehtedh dle daerpies aktine sïejhme goerkesinie jïh legitimiteetine gaajhki årroji luvnie. Daan sjïekenisnie dle daerpies aktine jienebekultuvrelle goerkesinie.</p>
<p>Dïhte sïejhme daajroe åarjelsaemien kultuvren bïjre lea ånnetji læssanamme dej minngemes jaepiej. Akten sïejhme vuajnoen mietie dle iedtje sjïdteminie, men annje daerpies daarjojne, dovne regijovnaale jïh voenges åejvieladtji luvnie, jïh <span type="quote">«sïejhme almetji»</span> luvnie.</p>
<p>Noerhte-Trööndelagen fylhkengærjagåetie lea pijone-erebarkojne gïehtelamme prosjekten tjïrrh <span type="quote">«Sørsamisk i biblioteket – en styrke for identitet og kultur»</span>. Åejvieulmie lij daajroem åarjelsaemien gïelen jïh kultuvren bïjre nænnoestehtedh, jïh kultuvrelåtnose sjïehteladtedh gærjagåetesne jïh skuvlesne.</p>
<p>Akte dejstie råajvarimmijste maam Fylhkengærjagåetien prosjektesne soejkesji lij <span type="quote">«Sørsamisk bokbuss til flere kommuner»</span> (Åarjelsaemien gærjabusse jieniebidie tjïeltide).</p>
<p>Noerhte-Trööndelagesne dle jienebh tjïelth saemien årro-jigujmie, mah eah gærjabussefaalenassem utnieh. Såemies tjïelth fylhken åarjemes bielijste aktem faalenassem utnieh Kultuvre- jïh gærjabussen tjïrrh Åarjel-Trööndelageste, jïh såemies tjïelth dejnie noerhtemes bieline faalenassem Åarjelsaemien gærja- jïh kultuvrebusseste Nordlaantesne åadtjoeh.</p>
<p>Fylhkentjïelth eekieh jïh juhtieh gærjabusside. Gærjabu-ssh Nordlaanteste jïh noerhtebasse gïehtelimmievierhtieh Saemiedigkeste åadtjoeh, mearan busse Åarjel-Trööndelageste vierhtieh fylhkentjïelteste åådtje.</p>
<p>Daerpies seamma mierietsiehkieh sjïehtedidh dejtie saemien gærjabussefaalenasside, saaht gusnie dah faalenassem vedtieh laantesne. Virjiesåbpoe daerpies aktine åvtelhbodti daajroes jïh eensi ekonomeles funksjovnejoekedimmine Saemiedigkien jïh fylhkentjïelti gaskem.</p>
<p>Aamhtese byöroe prijoriteetem åadtjodh gosse Laaven-jostoelatjkoem Saemiedigkien jïh åarjelsaemien fylhkentjïelti gaskem jårrele.</p>
<p>Fylhkengærjagåetien saemien kultuvreprosjekte ij leah jåarhkeme 2011 mænngan. Noerhte-Trööndelagen fylhkentjïelten dåarjoe juktie dam åarjelsaemien kultuvredaajroem regijovnaale nænnoestehtedh, byöroe betnesne utnedh dam barkoem mejnie Fylhkengærjagåetie nïerhkeme. <em type="bold">3.3 Haestemh saemien jåarhkeööhpehtæmman jïh </em><em type="bold">geervelïerehtæmman </em></p>
<p>Noerhte-Trööndelagesne dle Kråangken jåarhkeskuvle mij dïedtem åtna lïerehtimmien åvteste åarjelsaemien gïelesne jïh geervelïerehtimmesne jåarhkedaltesisnie.</p>
<p>Skuvle ööhpehtimmiem vadta åarjelsaemien gïelesne jïjtse learohkedåahkan skuvlesne, jïh learoehkidie jeatjah jåarhkeskuvline fylhkesne maajhööhpehtimmien tjïrrh. Maajhööhpehtimmiem aaj vadta åarjelsaemien learoehkidie jeatjah fylhkine.</p>
<p>Skuvle duedtiem faalehte goh jåarhkekuvsjh jïh lïerehtim-mie båatsoefaagen sisnjelen. Jienebh noerh sjïehtedamme faalenassh / alternatijve faalenassh åadtjoeh faageprievien vööste duedtesne jïh båatsoefaagesne.</p>
<p>Vijriesåbpoe dle skuvle dïedtem åtna ööhpehtimmie-faalenassem öörnedidh jeatjah saemien gïeline mej mietie gihtjie jåarhkeööhpehtimmesne. KJS dïedtem åtna latjkoej åvteste juktie maajhööhpehtimmiem åestedh noerhte- jïh julevsaemien gïelesne, jïh faalenassem iktede.</p>
<p>Dej minngemes golme skuvlejaepiej dle KJS saemien gïe-lelïerehtimmiem vadteme uktsie learoehkidie, joekedamme vijhte jåarhkeskuvline. KJS aaj eksamenedïedtem åtna geervelïerehtimmiekuvsji åvteste åarjelsaemien gïelesne, mejtie Gïelem Nastedh Snåasesne tjïrrehte.</p>
<p><em type="bold">Vierhtieskuvledïejvese </em>Politihkeles stuvreme Maahtoedepartemeentesne lea tjuvtjiedamme Kråangken jåarhkeskuvlese, Noerhte-Trööndelagesne, jïh Röörosen jåarhkeskuvlese /Aajege gïele- jïh maahtoejarngese Röörosesne, Åarjel-Trööndelagesne, goh <em type="bold">åarjelsaemien vierhtieskuvlh </em>lïerehtimmiefaalenassen åvteste jåarhkedaltesisnie jïh geervelïerehtimmesne, abpe åarjelsaemien dajvese. </p>
<p><em type="italic">St.bïevnesisnie 28 – Saemiepolitihken bïjre, tjåådtje kap. 2.3.2. Åarjelsaemien regijovnh jïh institusjovnh: </em><em type="italic">… Kråangken jåarhkeskuvle dïedtem åtna ietniengïelelïe- </em><em type="italic">rehtimmien åvteste åarjelsaemien gïelesne. … Desnie åarjelsaemien gïelesne ööhpehte aktene jïjtse learohkedåehkesne, jïh skuvle lïerehtimmiem learoehkidie jeatjah jåarhkeskuvline vadta maajhööhpehtimmien tjïrrh ….. Röörosen jåarhkeskuvle dïedtem åtna saemien ööhpehtimmien åvteste jåarhkeskuvlen daltesisnie, jïh maajhööhpehtimmiem jeatjah skuvlide vadta åarjelregijovnen sisnie jïh ålkolen. </em></p>
<p>Vierhtieskuvledïedte sæjhta jiehtedh aktem lïerehtim-miefaalenassem vedtedh åarjelsaemien gïelesne, geervelïerehtimmesne, båatsosne jïh duedtesne ovmessie skuvlide jieniebinie fylhkine åarjelsaemien dajvesne. 25</p>
<p>Dah åarjelsaemien vierhtieskuvlh aaj dïedtem utnieh maajhööhpehtimmiefaalenassem öörnedidh noerhte- jïh julevsaemien gïelesne, man mietie saemien learohkh gihtjieh fiereguhtene fylhkesne.</p>
<p>Dïejvesisnie vierhtieskuvle dle aaj veanhtede dah skuvlh edtjieh ovmessie evtiedimmieråajvarimmieh tjïrrehtidh dan saemien lïerehtimmiefaalenassese.</p>
<p>Gïelelïerehtimmie åarjelsaemien gïelesne lea dovne ryöktesth ööhpehtimmie learoehkidie skuvlesne, jïh maajhööhpehtimmie learoehkidie jeatjah jåarhkeskuvline. Gïelelïerehtimmiem vadta 4 daltesinie: saemien 1. gïeline, saemien 2. gïeline saemien 2, saemien 2. gïeline saemien 3, jïh saemien ammesgïeline.</p>
<p>Öörnedimmie jïh iktedimmie maajhööhpehtimmiefaa-lenasseste sæjhta jiehtedh maallh jïh teknihkeles vuekieh sjïehteladtedh, jïh dejtie evtiedidh juktie saemien lïerehtimmiem tjïrrehtidh jieniebidie learoehkidie seamma tïjjen.</p>
<p>Annje dle eah gaajhkh learohkh sijjen lïerehtimmiereak-tam åadtjoeh maadthskuvline, dejnie ovmessie tjïeltine. Naaken lïerehtimmiem åådtjeme jïh leah ovrehte desnie gusnie edtjieh årrodh faagesoejkesji mietie, mearan mubpieh ajve ånnetji lïerehtimmiem åådtjeme, mearan mubpieh eaj naan såarhts gïelelïerehtimmiem åådtjeme gænnah. Dan åvteste dle gaajh jïjnjem jeerehte man jijnjem learohkh maehtieh saemiengïeleste gosse jåarhkeskuvlesne aelkieh.</p>
<p>Ööhpehtimmiem sjïehtedidh aktegs learoehkidie ovmes-sie gïeledaltesinie, jïh ööhpehtimmietïjjem iktedidh jeatjah faagide jïh ovmessie tæjmoesoejkesjidie joekehts skuvline, finkese jïh jïjnjh vierhtieh kreava. Akten fuehpies skuvlebiejjien dle soejkesjimmie dehtie saemien lïerehtimmiefaalenasseste varke sæjhta minngielisnie båetedh. Vuesiehtimmien gaavhtan dle teknologeles dalhketjh jallh tæjmoesoejkesjh eah gååvnesh gosse skuvle aalka, dejnie skuvline gusnie saemien learohkh edtjieh lïerehtimmiefaalenassem utnedh.</p>
<p>Daate lea gaajh nåake skraejrien gaavhtan dejtie saemien learoehkidie, mah edtjieh dovne veeljedh jïh tjïrrehtidh saemien gïelelïerehtimmiem aktene jåarhkeööhpehtimmesne.</p>
<p><em type="bold">Daan beajjetje tsiehkie dejtie åarjelsaemien jåarhkeskuvlide mah leah vierhtieskuvlh. </em></p>
<p>Dïhte råålla goh åarjelsaemien vierhtieskuvlh Röörosen jïh Kråangken jåarhkeskuvlide ij naan byjjes dïbrehtimmiem utnieh staateles nænnoestimmine.</p>
<p>Gosse vierhtieskuvleråållam åådtjeme dan saemien lïe-rehtimmiefaalenassese dle lissiemaaksoeh åtna vierhtieåtnose, viertiestamme jeatjah faagine. Laavenjassh laaken mietie jih laavenjassh mej åvteste diedtem åtna, fierhte skuvle daan biejjien dorje, bielelen lissiehtamme maadt-hfinansieradimmie staateles åejvieladtjijste, juktie vierhtieskuvlide juhtedh.</p>
<p>Gellien aejkien dle dam ovreaktam tjïertestamme staaten åejvieladtjide, gaskem doh laavenjassh mej åvteste dïedtem åtna/laakeviedteldihkie krïevenassh saemien lïerehtimmiefaalenasside jïh vierhtieåtnoem.</p>
<p>Guktie daan beajjetje tsiehkie lea åarjelsaemien vierhtie-skuvline, dle ij gåaredh learoesoejkesjem Maahtoelutnjemem saemien dåarjedidh, jallh vihkeles jïh daerpies evtiedimmiebarkoejgujmie gïehtelidh.</p>
<p>Dan åvteste dle gaajh daerpies skodtedh dïedtem for-maliseridh dejtie åarjelsaemien jåarhkeskuvlide mah leah vierhtieskuvlh, jïh dan tjirrh aktem jearsoesåbpoe maadthfinansieradimmiem åadtjodh juktie dejtie saemien lïerehtimmiefaalenasside juhtedh.</p>
<p><em type="bold">Learoevierhtiedåeriesmoere </em>Dan åvteste learoegærjah saemiengïelesne fååtsieh dle dïhte akte stoerre haesteme gïelelïerehtæmman. Lohkehtæjjah bietskedieh, lijmesjieh, kopijeradieh, jïh jïjtje dalhketjh evtiedieh ööhpehtæmman. Jïjtjedorjeme dalhketjh eah dan jïjnjem åtnasovvh jeatjah lohkehtæjjijste. </p>
<p>Saemiedigkie, mij dïedtem åtna saemien learoevierhtieh evtiedidh, sov <em type="italic">Strategeles soejkesjisnie learoevierhtieevtiedæmman (2009-2012) jeahta: </em></p>
<p><em type="italic">Akte dejstie stööremes haestiemijstie lea tjaelijh dåårrehtidh learoevierhtieprosjektide. Joekoen prosjektide åarjel-jïh julevsaemien gïelesne. </em></p>
<p>Learoevierhtieevtiedimmie lea jearohke dejstie vierhtijste jïh prijoriteradimmijste mejtie Saemiedigkie vadta. Jis edtja buektiehtidh åarjelsaemien learoevierhtieh evtiedidh abpe skuvlebaalan, dle daerpies guhkies soejkesjigujmie mah leah guhkebe goh dah sïejhme soejkesjeboelhkh mah njieljie jaepieh ryöhkoeh. Jarkoestimmie gærjijste aktene seerijesne aalka maaje voestes klaasseste, jïh dle tjöödtjeste mænngan gosse jollebe daltesidie båata. Jåarhkeskuvlesne dle learoegærjah eah annje åarjelsaemien gïelesne gååvnesh. Jïjnjh åarjelsaemien lohkehtæjjah sijhtieh viehkiehtidh orre learoevierhtieh evtiedidh. Men barkoe- jïh seehtemetsiehkie 26</p>
<p>Illustrasjovne: Ellen Sara Reiten Bientie274.0 Råajvarimmiebielie 1: Råajvarimmieh jïjtse gïehtelimmesne</p>
<p>Jis edtja buektiehtidh dam saemien perspektijvem nænnoestehtedh fylhkentjïelten funksjovnesne goh regijovnaale reereme- jïh evtiedimmieaktööre, dle åejvieråajvarimmie jïjtse darjoemisnie sjædta aktem saemien raeriestæjjabarkoem tseegkedh fylhkentjïelten voernges reeremisnie. Daate edtja akte funksjovne årrodh mij lea dovne stuvreme fylhkentjïelten politihkeles jïh reereles barkose, gusnie tjoevtenjebaakoeh leah bijjieguvvie, elliesvoete, iktemearan barkoe jïh iktedimmie barkojste saemien aamhtesigujmie.</p>
<p>Akte naa vijries buerkiestimmie lea dorjesovveme da-ehtie bijjemes råajvarimmeste, mij aaj gellielaakan sæjhta akte krïevenasse årrodh juktie maehtedh nïerhkedh jïh vijriesåbpoe barkedh dej jeatjah råajvarimmiejgujmie</p>
<p>RÅAJVARIMMIEBIELESNE 1.</p>
<p>Dah leah åajvahkommes sjïere råajvarimmieh, ektie-damme dïedtebarkojde sjïere darjomesuerkine: saemien gïelereereme, saemien kultuvre jïh jåarhkeööhpehtimmie. Jieniebidie daejstie råajvarimmijste dle våaromem jïh haestiemidie veelebe ållermaahteme evtebisnie kapihtelisnie. Dan åvteste dle ajve akte åenehks buerkiestimmie daejstie daesnie. <em type="bold">4.1. Bijjemes råajvarimmieh </em></p>
<p><em type="bold">Tiltak 1: Råajvarimmie 1: Barkoem tseegkedh </em><em type="bold">goh saemien raeriestæjja Noerhte-Tröönde- </em><em type="bold">lagen fylhkentjïeltesne </em></p>
<p><em type="bold">Våarome: </em>Fylhkentjïelte dïedtem åtna akten tjåenghkies regijovnaale evtiedimmien åvteste, jïh dejtie tryjjesfaalenasside deelledh mah leah fer stoerre dejtie aktegs tjïeltide, jïh faalenassi åvteste tjïelteraasti dåaresth. Ihke Noerhte-Trööndelagen fylhke åarjelsaemien dajven gaskoeh bieliem feerhmie, dle fylhkentjïelten akte laavenjasse dovne aktem politihkeles jïh reereles reeremeråållam saemien aamhtesijstie gorredidh. </p>
<p>Noerhte-Trööndelagen fylhkentjïelte lea dïhte aajne-hke fylhkentjïelte laantesne mij lea akte regijovnaale åarjelsaemien gïelereeremeåårgane. Dan åvteste stuerebe krïevenassh jïh lissiehtamme fokusem åtna, gosse lea gïetedimmien bïjre saemien aamhtesijstie sïejhmelaakan. <em type="italic">Laavenjostoelatjkosne NTFT’en jïh Saemiedigkien gaskem, åtnoen bïjre guektiengïelevoetevierhtijste 2012-2014, </em>tjåådtje, <span type="quote">«Noerhte-Trööndelagen fylhkentjïelte sæjhta sov iktedæjjaråållam vijriesåbpoe evtiedidh dejtie ovmessie aktööridie mah guektiengïelevoetine berkieh fylhkesne»</span>. </p>
<p>Daan biejjien ij guhte åejviedïedtem utnieh saemien aamhtesi åvteste fylhkentjïelten reeremisnie. Akte barkije Goevtesisnie regijovnaale evtiedæmman /GRE jïh akte barkije Goevtesisnie lïerehtæmman / AVGO saemien aamhtesh utnieh goh bieliedïedte fiereguhtene faagesuerkesne.</p>
<p>Vaenie daajroe barkiji luvnie fylhken reeremisnie saemi-elaaken gïelenjoelkedassi bïjre jïh maam dah raaktan sijhtieh jiehtedh.</p>
<p>Saemien kultuvredaajroen bïjre dle seamma haesteme.</p>
<p>Noerhte-Trööndelagen fylhkengærjagåetie aktem vihkeles pioneerebarkoem dorjeme prosjektine <span type="quote">«Sørsamisk i biblioteket – en styrke for identitet og kultur»</span>. Prosjekten tjïrrh dle jïjnjh dååjrehtimmieh åådtjeme, jïh akte stoerre viermie tseegkesovveme ovmessie suerkiejgujmie faagesuerkien sisnjelen, dovne fylhkesne jïh jeatjah fylhkine. Prosjekte ij leah jåarhkeme mænngan 2011.</p>
<p>Dïedtebarkoeh jïh råållah gïelerjarngelaavenjostosne tjïelkestidh akte vihkeles laavenjasse sjædta dan regijovnaale reeremasse saemien aamhtesijstie. Daesnie Saemiedigkie tjïerteste Noerhte-Trööndelagen fylhkentjïelte tjuara aktem iktedimmieråållam utnedh, guktie guektiengïerth barkoe ij dorjesovvh. Fylhkentjïelte vuajna akte vihkeles barkoe dej ovmessie gïelejarngide iktedidh, jïh gïelejarngebarkojde tjïrrehtidh, jis edtja vierhtide eensilaakan nuhtjedh mah åarjelsaemien gïeline jïh kultuvrine berkieh fylhkesne.</p>
<p>Aaj gosse lea man jïjnjh åvtelhbodti prosjekth mah dor-jesuvvieh, dle jeenjesh jeahteme ihke daerpies sinsitniem bievnedh, buerebelaakan iktedidh, dibrehtidh jïh vijriesåbpoe barkedh soejkesjamme råajvarimmiejgujmie.</p>
<p>Govlesadtemeforume saemien aamhtesidie Noerhte-</p>
<p>Trööndelagesne lea akte hijven gaavnedimmiesijjie gusnie ovbyjjeslaakan digkede jïh bïevnesh juaka, men ij naan byjjes råållam utnieh, vaallah goh nænnoestimmiefaamoe jallh govlehtimmiesuerkie gænnah, gosse voernges soejkesjevierhkieh soejkesje jïh aamhtesh gïetede mah leah saemien tsiehkiej bïjre fylhkesne.</p>
<p>Saemiedigkie jïh Gaskedajven Båatsoetjïelte govlehtim-miesuerkine åtnasuvvieh muvhtine soejkesjeaamhtesinie, men dïhte saemien perspektijve annje saaht guktemslaakan gorresåvva fylhkentjïelten reeremisnie.</p>
<p><em type="italic">Åeniedamme: </em>Dan åvteste daate akte joekoen geerve aamhtesesuerkie, ij 28goh unnemes dïedtejoekedimmien, bïhkedassi jïh njoelkedassi bïjre saemien aamhtesidie, dle daerpies aktine bijjemes raeriestæjjafunksjovnine, mij dam daerpies daajroem jïh bijjieguvviem åtna, juktie elliesvoetem jïh kontinuiteetem barkosne gorredidh. </p>
<p>St.bievnese nr 28 (2007-2008) Saemiepolitihke aaj tjïer-teste <span type="quote">«….Fylhkentjïelth noerhtene leah hijven dååjrehtimmieh åtneme jïjtsh barkijigujmie mah sjïere dïedtem åtneme evtiedimmiebarkoen åvteste, goh soejkesjimmie, evtiedimmie jïh iktedimmie saemien gyhtjelassijste»</span>. <em type="bold">Råajvarimmien åejvieulmie: </em>Akte barkoevierhtie goh saemien raeriestæjja edtja dam bijjemes dïedtem vaarjelidh ihke nasjovnaale saemiepolitihke gïetesåvva jïh tjïrrehtamme sjædta dennie regijovnaale reeremisnie saemien aamhtesijstie. Raeriestæjja edtja aaj iktedimmiem bueriedidh jïh vierhtide buerebelaakan nåhtadidh barkoesuerkesne. </p>
<p>Raeriestæjja edtja lihke gaskesem utnedh dejnie saemien byjresinie fylhkesne. Aaj dejtie saemien årroejidie jïh saemien institusjovnide jïh siebride dle vihkeles aktem almetjem utnedh, mejnie maahta rååresjidh, mij maahta vaestiedidh jïh /jallh vijriebasse saehtedh dennie fylhkentjïelten reeremesystemesne. Dan åvteste fylhkentjïelte jïh fylhkenraerie leah duekesne dle barkoe autoriteetem åådtje saemien siebriedahkesne.</p>
<p type="listitem">Bielieulmie / barkoen sisvege:</p>
<p type="listitem">Goh aajnehke fylhkentjïelte mij lea åarjelsaemien regijov-naale gïelereeremåårgane, dle tjuara aktem sjïere dïedtem  vaeltedh regijovnaale barkoen åvteste åarjelsaemien aamhtesigujmie – aaj  jeatjah fylhkentjïeltide.</p>
<p type="listitem">Iktemearan gaskesem Saemiedigkine utnedh jïh dej faage-departemeentigujmie mah dïedtem utnieh, juktie dam urremes daajroem nasjovnaale saemiepolitihken bïjre utnedh</p>
<p type="listitem">Regijovnaale evtiedimmiem tjïrrehtidh jïh skreejrijinie årrodh jïh laavenjostose bööredidh jeatjah siebriedahkeaktöörigujmie mah dïedtem utnieh saemien aamhtesi  åvteste, goh HiNT, tjïelth, Fylhkenålma, geajnoesuerkie,  skïemtjegåetie, pollise, gærhkoe, NAV jïh jienebh.</p>
<p type="listitem">Saemien iedtjh buektedh jïh vaarjelidh regijovnaale re-eremisnie båatsoen, arealereeremen, museumebarkoen,  ööhpehtimmien/lïerehtimmien, fealadassen, jielemeevtiedimmien jïh kultuvren sisnjeli</p>
<p type="listitem">Gïehtjedidh govlehtimmieh öörnesuvvieh mah dejtie saemien siebride meatan vaeltieh gaajhki bïjr mah govlehtimmiem krievieh. Dellie maahta dam sjïere saemien  raeriestæjja moenehtsem hiejhtedh. Aamhtesegïetedimmie saemien aamhtesijstie Fylhkenraaran Kvaliteetem  gorredidh beetnehohtsemidie prosjektide/råajvarimmide  rååresjimmien jïh ektiefinansieradimmien tjïrrh Saemiedig-kine. Viehkiehtidh politihkeles viehkine Saemiedigkien jïh  sjyöhtehke faagedepartemeenti vööste gosse lea ohtsemi  bïjre stuerebe prosjektide</p>
<p type="listitem">Viehkiehtidh positijve såaltjh bæjjese bigkedh viehkine gel-lievoetem vuesiehtidh fylhken  histovrijesne, kultuvresne jïh  jieliemisnie, mij vihth lea vihkeles murriedimmien, årromelastoem jïh fealadassen gaavhtan. Vijriesåbpoe vuesiehtidh  saemien prosjekth jïh råajvarimmieh aktem tjïelke  dajveprofijlem utnieh, juktie dah lissiehtamme darjomh vedtieh  dejnie dajvine gusnie jieleme  hiejjehts.</p>
<p type="listitem">Raeriestæjja edtja tjaelijinie årrodh Govlesadtemeforumese saemien aamhtesidie</p>
<p type="listitem">Gorredidh jïh evtiedidh fylhkentjïelten råållam goh ikte-dæjjah jïh meatanaktööre  gïelejarngedarjoemisnie Snåasesne jïh Raavrevijhkesne</p>
<p type="listitem">Öörnegem reeredh guektiengïelevoetevierhtiejgujmie Sa-emiedigkeste; ohtsemegïetedimmie, prosjektebïhkedimmie  jïh reekteme</p>
<p type="listitem">Viehkiehtidh bïevnesh juekedh, jïh iktedimmiem ovmessie prosjektijste bueriedidh åarjelsaemien dajvesne</p>
<p type="listitem">Viehkiehtidh soejkesjamme råajvarimmieh dibrehtidh jïh tjïrrehtidh, aktanimmien tjïrrh dejstie struktuvrijste mah joe  gååvnesieh, jallh orre tseegkedh</p>
<p type="listitem">Raeriestæjja edtja dïenesjh vedtedh abpe fylhkentjïelten gïehtelæmman, dovne sisnjelds jïh byjngetje etaath</p>
<p type="listitem">Raeriestæjja edtja bïhkedimmiem vedtedh aamhtesegiete-dæjjide gaajhkine faagesuerkine fylhkentjïelten reeremisnie</p>
<p type="listitem">Fïerhte faagesuerkie fylhkentjïeltesne annje dïedtem vaalta dej saemien aamhtesi åvteste sov suerkesne</p>
<p type="listitem">Dan åvteste akte naa stoerre bielie nasjovnaale saemiepo-litihkeste finansieradamme sjædta goh prosjekth ovmessie  faagesuerkiej sisnjeli, dle akte raeriestæjja sæjhta viehkine  prosjektijste jïh prosjektefinansieradimmijste jienebh  darjomh buektedh goh orre råajvarimmieh jïh prosjekth, mij  vihth sæjhta orre vierhtieh lutniestidh mah naa gåhkese  sijhtieh raeriestæjjabarkoem maeksedh.</p>
<p type="listitem">Krïevenassh raeriestæjjese:</p>
<p type="listitem">Åarjelsaemien gïele- jïh kultuvremaahtoe jïh ållesth daaj-roe åarjelsamien kultuvre-, siebriedahkejïh jielemen bïjre  Noerhte-Trööndelagesne</p>
<p type="listitem">Gamte daajroe siebriedahken bïjre juktie buektiehtidh dam gellielaaketje sisvegem gïetedidh saemien gyhtjelassigujmie</p>
<p type="listitem">Siebriedahkefaageles maahtoe unnemes maasteredalte-sisnie</p>
<p><em type="bold">Dïedte/ekonomije: Noerhte-Trööndelagen fylhkentjïelte </em>29 <em type="bold">4.2 Gïelereeremeråajvarimmie </em></p>
<p><em type="bold">Råajvarimmie 2: Åarjelsaemien gïelekonsu- </em><em type="bold">lentem bïhkedimmiedïenesjisnie nuhtjedh/ </em><em type="bold"><span type="quote">«giehtjedimmielæstoem»</span> darjodh gaajhkide </em><em type="bold">fylhkentjïelten darjoemidie. </em></p>
<p><em type="bold">Våarome: </em>Sïejhmelaakan dle vaenie daajroe barkiji luvnie fylhken reeremisnie saemielaaken gïelenjoelkedassi bïjre, jïh maam ulmide dah utnieh. </p>
<p>Fylhkentjïelte laavenjostoelatjkoem åtna Snåasen tjïelti-ne/Gïelem nastedh’ine åestemen bïjre toelhke- jïh gïelekonsulentedïenesjijstie guektiegïelevoetelaavenjostoen tjïrrh.</p>
<p><em type="bold">Råajvarimmien bïjre: </em>Gïelekonsulente maahta bïhkedæjjine årrodh fylhkentjïeltese vielie goh daan biejjien gosse gyhtjelassh sjiltadimmien bïjre saemien gïelesne, bæjhkoehtimmie, bïeljelimmie, bïevnesh jïh plearoeh. </p>
<p>Gïelekonsulente maahta aaj viehkiehtidh gïehtjedimmmi-elæstoem darjodh, mij aalkovisnie maahta akte hijven viehkie årrodh voerkelimmien gaavhtan, seamma tïjjen goh dïhte sæjhta vierhtiedaerpiesvoetide vuesiehtidh fylhkenreeremen ovmessie goevtesi sisnjeli.</p>
<p type="listitem">Aajkoe: Prosessem voerkelimmine nïerhkedh, jïh</p>
<p type="listitem">viehkiehtidh guktie åvtehkh jïh aamhtesegïetedæjja fylh-kentjïelten goevtesinie /dïedtesuerkine åahpenieh saemielaaken gïelenjoelkedassigujmie</p>
<p type="listitem">viehkiehtidh ruvtijnh sjïehtesjidh dan vijriesåbpoe barkose</p>
<p type="listitem">maahtoedaerpiesvoetem vueptiestidh jïh lïerehtimmiem barkijidie iktedidh</p>
<p><em type="bold">Dïedte/laavenjostoeguejmie </em>: Noerhte-Trööndelagen fylhkentjïelte/guektiengïelevoetetjïelth jïh gïelejarngh. </p>
<p><em type="bold">Råajvarimmie 3: Sjïere råajvarimmieh Baeni- </em><em type="bold">ehealsoen jïh almetjehealsoen goevtesisnie </em></p>
<p><em type="bold">Våarome: </em>Saemielaaken gïelenjoelkedassh § 3-5 vijriedamme bïhkedassh vedtieh åtnoen bïjre saemien gïeleste healsoe- jïh sosijaaleinstitusjovnine. Gaajhkesh mah sijhtieh saemien nuhtjedh juktie jïjtsh iedtjh gorredidh aktene regijovnaale jallh voenges byögkeles healsoe- jïh sosijaaleinstitusjovnesne reeremedajvesne, reaktam utnieh dïenesjh åadtjodh saemiengïelesne, dovne njaalmeldh jïh tjaaleldh. </p>
<p><em type="bold">Råajvarimmien bïjre: </em>Lissine dejtie jeatjah råajvarimmide fylhkentjïelten sisnjelds jïh byjngetje dïedtesuerkine/institusjovnine, dle daejtie sjïere råajvarimmide raereste Baeniehealsoen jïh almetjehealsoen goevtesisnie:1. 1Vuarjasjidh mejtie daerpies åarjelsaemien gïele- jïh jallh kultuvremaahtojne gosse barkoeh bieljele/ orre barkijh seehtie baenieklinihkine Snåasesne jïh Namsskogesne, mij Raavrevijhken tjïeltine laavenjostoe baeniehealsoedïenesjen bïjre.2. Maahtoelutnjemem åarjelsaemien gïele- jïh kultuvredaaj-rosne sjïehtesjidh sisnjelds soejkesjinie maahtoe- jïh barkoedåehkieevtiedæmman.3. Obligatovreles meatan årrodh sjïere sjïehtedamme teema-kuvsjine goevtesasse/ aalkoekuvsjh orrebarkijidie.4. Almetjehealsoesoejkesjem åarjelsaemien gïelese jarkoestidh. 5. Guektiengïelen sjiltadimmiem tjïrrehtidh sisnjielisnie goevtesisnie Fylhken gåetesne, jïh ålkolen/sisnjeles guektiengïelen sjiltadimmie baenieklinihkine guektiengïelevoetetjïeltinem fylhkesne.6. Guektiengïelen sjiltadimmiem ålkoelisnie vuarjasjidh jeat-jah baenieklinihkine. </p>
<p><em type="bold">Dïedte/laavenjostoeguejmie: </em>Noerhte-Trööndelagen fylhkentjïelte/åarjelsaemien gïelejarngh. </p>
<p><em type="bold">Råajvarimmie 4: Kuvsjh faalehtidh betniedaaj- </em><em type="bold">rojne åarjelsaemien teemaj bïjre fylhkentjïelten </em><em type="bold">aamhtesegïetedæjjide. </em></p>
<p><em type="bold">Våarome: </em>Gaajhkine faagesuerkine daerpies vielie maahtojne, juktie maehtedh dam saemien perspektijvem gorredidh goh akte sïejhme teema fylhkentjïelten aamhtesegietedïmmesne jïh reeremisnie. </p>
<p><em type="bold">Råajvarimmien bïjre: </em>Kuvsjepaahke byöroe aktem sïejhme betniebieliem utnedh, jïh dam maehtedh sjïehtedidh ovmessie tsiehkide/dongkijidie. Iemie laavenjostoeaktöörh sijhtieh årrodh åarjelsaemien gïelejarngh jïh HiNT juktie kuvsjh öörnedh. </p>
<p><em type="bold">Aajkoe: </em>Daajroem saemien tsiehkiej bïjre evtiedidh jïh orrestehtedh jïjtse siebresne. </p>
<p><em type="bold">Dïedte/laavenjostoeguejmie: </em>Noerhte-Trööndelagen fylhkentjïelte /åarjelsaemien gïelejarngh Noerhte-Trööndelagesne; HiNT jïh Kommunenes sentralforbund. </p>
<p><em type="bold">Råajvarimmie 5: Åarjelsaemien teemah sjïeh- </em><em type="bold">tesjidh almetjeveeljemelïerehtimmesne Fylh- </em><em type="bold">kendægkan. </em></p>
<p><em type="bold">Våarome: </em>Daerpies lissiehtamme daajrojne saemien siebriedahketsiehkiej bïjre jis edtja maehtedh dam saemien perspektijven gorredidh fylhkentjïelten politihkeles darjoemisnie. </p>
<p>Illustrasjovne: Ellen Sara Reiten Bientie30</p>
<p><em type="bold">Råajvarimmien bïjre: </em>Sjyöhtehke maahtoebyjresh/håalijh bööredidh juktie stuhtjem utnedh aalmetjeveeljeme-lïerehtiemmesne Fylhkendægkan. </p>
<p><em type="bold">Aajkoe: </em>Viehkiehtidh guktie fylhkenpolitihkerh betniedaajroem utnieh åarjelsaemien siebriedahken bïjre, gaskenasjovnaale jïh nasjovnaale laaki bïjre, daaletje staateles politihken jïh regijovnaale soejkesjevierhki bïjre, ihke dah våaromem utnieh politihkem tjïrrehtidh aamhtesesuerkesne. </p>
<p><em type="bold">Dïedte / laavenjostoeguejmieh: </em>Noerhte-Trööndelagen fylhkentjïelte/Kommunenes sentralforbund, HiNT, Saemiedigkie jïh åarjelsaemien gïelejarngh Noerhte-Trööndelagesne. </p>
<p><em type="bold">Råajvarimmie 6: Sjïere daerpiesvoeth vuarja- </em><em type="bold">sjidh åarjelsaemien gïele- jïh kultuvremaahtose </em></p>
<p><em type="bold">Våarome: </em>Muvhtine goevtesinie jallh naan barkojde maahta sjïere daerpiesvoeth årrodh åarjelsaemien gïele- jïh kultuvremaahtojne. </p>
<p><em type="bold">Råajvarimmien bïjre: </em>Maahtoen mietie gihtjesåvva åarjelsaemien gïele- jïh kultuvren bïjre barkoebieljelimmine, jïh vuarjasjamme sjædta goh lissiemaahtoe jis dah jeatjah krïevenassh stieresne. Åarjelsaemien gïele-jïh kultuvremaahtoen mietie gihtjesåvva barkoebieljelimmine, jïh daate maahtoe akte lissiemaahtoe jis jeatjah gaavhtan seamma maahtoem utnieh. </p>
<p><em type="bold">Aajkoe: </em>Daerpiesvoetem gorredidh jïh åarjelsaemien maadtoem jïh maahtoem vuesiehtidh, voerkelidh jih staatusem bijjiedidh. </p>
<p><em type="bold">Dïedte: </em>Noerhte-Trööndelagen fylhkentjïelte <em type="bold">4.3 Evtiedimmieråajvarimmieh saemien kultuvre- </em><em type="bold">daajrose </em></p>
<p><em type="bold">Råajvarimmie 7: </em></p>
<p><em type="bold">Saemien sijjienommh geajnoesjiltine </em></p>
<p><em type="bold">Våarome /haestemh: </em>Dahkoesoejkesje saemien gïelese sijjienommesjiltadæmman tjuvtjede goh akte vihkeles råajvarimmie juktie saemien våajnoes darjodh, sitaate:… Saemien sijjienommh sjiltine nåhtadidh (sijjienomme-sjilth jïh geajnoesjilth) leah vihkeles juktie saemien gïelem våajnoes darjodh, jïh vuesiehtidh saemieh dajvesne årroeh. </p>
<p>Soejkesjamme geajnoesjilth saemien sijjienommigujmie bæjjese bïejedh mænngan goh Noerhte-Trööndelagen fylhkentjïelte guektiengïelen reeremeåårganine sjïdti, men daan mearan dle daate barkoe ij dan jïjnjh illedahkh vadteme.</p>
<p>Saemien nommh åtnasuvvieh gellene lehkesne fylhkes-ne. Åajvahkommes dle ajve dah saemieh dah mah daejrieh jïh nuhtjieh daejtie nommide, maaje bielelen doh jeatjah almetjh eah daejrieh dah gååvnesieh gænnah.</p>
<p><em type="bold">Råajvarimmien bïjre: </em>Sijjienomme tjuara uvtemes jååhkesjamme jïh tjaalasovveme årrodh Sentralt stedsnavnregisterisnie. Dïhte mij lea vihkeles jis edtja saemiengïelesne sjiltadidh, lea mejtie dïhte saemien nomme åtnasåvva almetjijstie mah desnie årroeh. Laake ij naan joekehtsem darjoeh dej dajvi gaskem mah leah saemien gïelen reeremedajven sisnjelen jallh ålkolen. </p>
<p>Jienebh saemieh jiehtieh Statens kartverk aktem hijven barkoem dorjeme gosse tjaalasovveme jïh nuhtjeme saemien nommh kaarhtine. Dan åvteste maahta joe dallah aelkedh jïjnjh jååhkesjamme sijjienommh nuhtjedh sjiltadimmesne. Aalkovisnie sæjhta iemie årrodh sijjie- jïh geajnoesjiltadimmmine fylhkengeajnojne dejnie dajvine gusnie saemieh årroeh, jïh/jallh histovrijen mietie saemieh nåhtadamme.</p>
<p>Edtja sijjienommh sjiltadæmman sjilteåejvieladtjese ra-eriestidh, amma dïhte mij lea geajnoen aajhtere. Regijovnekontovre lea sjielteåejvieladtje rijhkegeajnoej jïh fylhkengeajnoej åvteste (tjïelte tjïelten geajnoej åvteste, jïh dovne tjïelte jïh regijovnekontovre sjielteåejvieladtjh privaate geajnoej åvteste).</p>
<p>Sjilteåejvieladtje kvaliteetem gorrede dejtie raerie-stamme sijjienommide Statens kartverkine, åvtelen sjiltide dongkoe jïh bæjjese beaja. Geajnoesuerkie tjïeltine ektine sjæjsjele gusnie edtja sjiltide bïejedh, mij voenges daajroem sjiltenommi bïjre åtna. Sæjhta maereles årrodh dovne nöörjen jïh saemien nommigujmie seamma sjiltesne.</p>
<p><em type="bold">Aajkoe: </em>Gosse dovne saemien jïh nöörjen nomme seamma sjiltesne åtnasuvvieh, dle sæjhta dovne dam saemien gïelem våajnoes darjodh jïh vuesiehtidh saemieh dajvesne årroeh, jïh vuesiehtidh daelie aktene guektiengïelen jïh guektienkultuvrelle årromedajvesne. Akte illedahke destie maahta årrodh tjåenghkies goerkese, respekte jïh tjetskehkevoete. Seamma tijjen sæjhta sån aaj skreejredh jåarhkedh båeries nommh gorredidh jïh åtnose vaeltedh, jïh aaj dam vihkeles kultuvredaajroem mij lea ektiedamme dejtie, dovne dejtie nöörjen almetjidie jïh saemide. </p>
<p><em type="bold">Dïedte/laavenjostoeguejmieh: </em>Noerhte-Trööndelagen fylhkentjïelte/Regijovnekontovre, Luvlie Nåamesjen Dajve jïh åarjelsaemien gïelejarngh.3132 </p>
<p><em type="bold">Tiltak 8: Råajvarimmie 8: Vijriesåbpoe barkedh </em><em type="bold">aktegsnænnoestimmiejgujmie Fylhkengærja- </em><em type="bold">gåetien prosjekteste «Sørsamisk i biblioteket </em><em type="bold">– en styrke for identitet og kultur» </em><em type="bold">1. Åarjelsaemien gærjabusse jieniebidie tjïeltide </em></p>
<p><em type="bold">Råajvarimmien bïjre: </em>Voestes raeriestimmie Fylhkengærjagåetien prosjektesne lij akte pryöveöörnege åarjelsaemien gærjabussine jieniebidie tjïeltide mah daan biejjien faalenassem fååtesieh. </p>
<p>Aalkovisnie sæjhta daerpies årrodh aktine vijriedamme laajrojne dejtie gærjabusside mah joe gååvnesieh, dejtie tjïeltide gusnie saemieh årroeh fylhkesne. Daate aaj akte faalenasse sjædta dejtie åarjelsaemien årroejidie mah daan biejjien staarine jïh stuerebe sijjine årroeh. Guhkiebasse maahta vaajteles årrodh akten jïjtse bussen bïjreNoerhte-Trööndelagesne.</p>
<p><em type="bold">Aajkoe: </em>Råajvarimmien aajkoe lea hoksedh saemieh abpe fylhkesne aktem gærjabussefaalenassem åadtjoeh, nænnoestamme soejkesji jïh latjkoej mietie. </p>
<p><em type="bold">Dïedte/laavenjostoeguejmie: </em>Noerhte-Trööndelagen fylhkentjïelte/jeatjah fylhkentjïelth jïh Saemiedigkie <em type="bold">2. Soptsestæjja-turné/håalemeseerije saemien aerpievuekien daajroen bïjre </em></p>
<p><em type="bold">Råajvarimmien bïjre: </em>Aalkovisnie <span type="quote">«Historier om sørsamisk kultur»</span> lij akte laavenjostoe Dejnie kultuvrelle skuvlevoessine, (KDS), öörnedamme goh akte soptsestæjja-turné skuvlen learoehkidie. Juktie råajvarimmiem guhkiedidh /evtiedidh maahta iemie årrodh aktem håalemeseerijem öörnedh joekehts ulmiedåehkide, tjïrrehtamme ovmessie sijjine jïh ovmessie öörnedimmine. Maahta årrodh öörnedimmieh mej bïjre dah laavenjstoeh; Åarjelsaemien gærja- jïh kultuvrebusse, DKS, DKSS, tjïelth kultuvre- jïh byjjenimmieetaati baaktoe, jïjtjevyljehke siebrieh histovrijen/kultuvremojhtesevaarjelimmien sisnjelen, Folkeakademiet Gaske-Nöörjesne, museumh, gærjagåetieh, gallerijh, meassah, festivaalh jïh plearoeh. </p>
<p><em type="bold">Aajkoe: </em>Håalijigujmie mah leah maehteles ovmessie suerkine åarjelsaemien aerpievuekien daajroen bïjre, dle aajkoe lea iedtjem jih siejhme daajroem lissiehtidh åarjelsaemien histovrijen jih kultuvren bïjre. </p>
<p><em type="bold">Dïedte/laavenjostoeguejmieh: </em>Noerhte-Trööndelagen fylhkentjïelte/ sjyöhtehke meatan-öörnedæjjah. <em type="bold">3. Åarjelsaemien voessem/lïerehtimmiepaahkem evtiedidh maam maanagïerth jïh skuvlh maehtieh löönedh </em></p>
<p><em type="bold">Råajvarimmien bïjre: </em>Learoevierhtieh aktene åarjelsaemien voessesne maehtieh årrodh lidteratuvre, daeverh, filmh, guvvieh, musihkh, dïrregh, histovrijh jïh mahte saaht gaajhkem, mah edtjieh dïrreginie årrodh juktie åarjelsaemien aerpievuekien daajroem buektedh. Tjuara lïerehtimmiepaahkide sjïehtedidh dejtie ovmessie daltesidie ööhpehtimmesne, maanagïerteste dovne jolleskuvlh/universiteett. Fïerhten voessese tjuara aaj bïhkedimmiem lohkehtæjjide darjodh. </p>
<p><em type="bold">Aajkoe: </em>Viehkiehtidh guktie gaajhkh maanah, learohkh jïh studenth gaajhkine daltesinie ööhpehtimmesne åarjelsaemien dajvesne daajroem åadtjoeh åarjelsaemien histovrijen, kultuvren jïh siebriedahkejieleden bïjre. </p>
<p><em type="bold">Dïedte/laavenjostoeguejmieh: </em>Noerhte-Trööndelagen fylhkentjïelte/jeatjah åarjelsaemien fylhkentjïelth jïh Saemien Sijte. <em type="bold">4.4 Evtiedimmieråajvarimmieh saemien jåarh- </em><em type="bold">keööhpehtæmman jïh geervelïerehtæmman </em></p>
<p><em type="bold">Råajvarimmie 9: Kråangken jåarhkeskuvlen </em><em type="bold">råållam dibrehtidh jih formaliseradidh goh </em><em type="bold">åarjelsaemien vierhtieskuvle </em></p>
<p><em type="bold">Våarome/histovrihke: </em>Akte guhkies barkoe orreme barkoelaavenjassh tjïelkestidh jïh staatusem formaliseradidh åarjelsaemien vierhtieskuvlide, Kråangken jïh Aajege/Röörosen jåarhkeskuvlh. Dovne fierhte skuvle, åarjelsaemien fylhkentjïelth jïh Fylhkenålma Nordlaantesne leah daerpiesvoetem veele vuesiehtamme jïh tjïertestamme gellien aejkien. Dåeriesmoere lea dïhte stoerre gåhkoe gaskem dam barkoem skuvlh daan biejjien darjoeh, desnie meatan daerpies evtiedimmieråajvarimmieh juktie ulmiem jaksedh akten seammavyörtegs gïelelïerehtimmien bïjre, jïh maadthfinansieradimmiem vierhtieskuvlestillemistie. </p>
<p><em type="bold">Råajvarimmien bïjre: </em>Jaepine 2011 jïh 2013 dle dovne reereles jïh politihkeles tjåanghkoeh orreme Saemiedigkine, Maahtoedepartemeentine jïh Orrestehteme- jïh Reeremedepartemeentine. Daan mearan dle ij leah daate vihties illedahkh vadteme. Saemiepolitihkeles stuvreme Noerhte- jïh Åarjel-Trööndelagen fylhkentjïeltine sijhtieh daejnie aamhtesinie vijriesåbpoe barkedh. Saemiedigkie sæjhta politihkeles dåarjoem vedtedh daan barkose.33 </p>
<p><em type="bold">Aajkoe: </em>Aktene formaliseradimmesne vierhtieskuvleråålleste dle veanhtede dovne aktem tjïelkestimmiem dïedtelaavenjassijste dehtie barkoste mij daan biejjien dorjesåvva, jïh akte åvtelhbodti daajroes maadthfinansieradimmie, mij dovne saemien gïele- jïh faagelïerehtimmiem gorrede laaken mietie, jïh vierhtieskuvli nuepieh sijjen siebriedahkestillemem gorredidh. </p>
<p><em type="bold">Dïedte/laavenjostoeguejmieh: </em>Noerhte-Trööndelagen fylhkentjïelte/Åarjel-Trööndelagen fylhkentjïelte, Saemiedigkie jïh Fylhkenålma Nordlaantesne. </p>
<p><em type="bold">Råajvarimmie 10: Sïejhme evtiedimmiebarkoe </em><em type="bold">saemien faagide jïh saemien kultuvredaajrose </em><em type="bold">jåarhkeööhpehtimmesne </em></p>
<p><em type="bold">Våarome/histovrihke: </em>Skuvlejaepien 2000/2001 raejeste Kråangken jåarhkeskuvle dïedtem åadtjoeji ihke gaajhkh learohkh jåarhkedaltesisnie fylhkesne edtjin dam gïelelïerehtimmiem åadtjodh misse krïevenassem utnieh. Daate sæjhta jiehtedh åarjelsaemien gïelelïerehtimmie jïjtsh learoehkidie, jïh learoehkidie jeatjah jåarhkeskuvline goh maajhööhpehtimmie. Skuvlen aaj akte dïedte eksamenetjïrrehtimmien åvteste geervelïerehtæmman saemien gïelesne. KJS aaj dïedtem åtna maajhööhpehtimmien buektiehtidh noerhte-jïh julevsaemien gïelesne fylhkesne. </p>
<p>Vierhtieskuvleråålla lea evtiesovveme, jïh daan biejjien dle veanhtedeminie skuvle edtja viehkiehtidh dam saemien lierehtimmiefaalenassem faageleslaakan evtiedidh. Aaj vihkeles daerpies latjkoeh jïh maajhööehpehtimmiedalhketjh leah stïeresne åvtelen skuvle aalka.</p>
<p>Maahtoelutnjeme 2006 bïhkedassh vadta ihke gaajhkh learohkh jåarhkeskuvlesne edtjieh hijven daajroeh saemien kultuvren jïh siebriedahken bïjre evtiedidh aktene voenges, nasjovnaale jïh gaskenasjovnaale aalkoealmetjeperspektijvesne.</p>
<p>Nov lea daajroes dïhte mij Maahtoelutnjemisnie tjåådtje ij leah illesovveme gosse lea learohki daajroe åarjelsaemien kultuvren jïh histovrijen bïjre, mij seamma tïjjen aaj akte bielie tröönderen histovrijste jïh kultuvreste.</p>
<p>Gosse kreava saemien aamhtesh jih saemien kultuvre-daajroem ööhpehtæmman sjïehtesjidh, dle aaj daerpies lissiehtamme daajrojne lohkehtæjjaj jih jeatjah barkiji luvnie jåarhkeskuvlesne.</p>
<p><em type="bold">Råajvarimmie: </em>Kråangken jåarhkeskuvle annje dïedtem åådtje dam saemien lïerehtimmiefalenassem faageleslaa-kan evtiedidh learoehkidie jåarhkedaltesisnie, aaj geervelïerehtimmie. Jis skuvle edtja dïedtem utnedh dam saemien maajhööhpehtimmiefaalenassem öörnedidh fylhkesne, dle daerpies fokusem lissiehtidh jïh vierhtieåtnoem nænnoestehtedh dan reereles barkose. </p>
<p>Sæjhta aaj akte iemie barkoe KJS’se nïerhkedh jïh HiNT’ine laavenjostedh kuvsji/minngieööhpehtimmien bïjre saemien kultuvre- jïh siebriedahkedaajrosne jåarhkeskuvli lohkehtæjjide Noerhte-Trööndelagesne.</p>
<p><em type="bold">Aajkoe: </em>1) Gorredidh jïh vijriesåbpoe evtiedidh saemien gïelh, båatsoem jïh duedtiem goh faagh jåarhkeööhpehtimmesne/ geervelïerehtimmesne, jïh kvaliteetem gorredidh maajhööhpehtimmiefaalenassesne saemien gïelesne.2) Viehkiehtidh saemien kultuvremaahtoem lissiehtidh lohkehtæjjaj luvnie, mij lea eevre daerpies ihke jåarhkeskuvlen learohkh Noerhte-Trööndelagesne edtjieh dam vihkielommes daajroem saemien histovrijen, kultuvren jïh siebriedahken bïjre åadtjodh </p>
<p><em type="bold">Dïedte/laavenjostoeguejmieh: </em>Noerhte-Trööndelagen fylhkentjïelte/HiNT jïh åarjelsaemien gïelejarngh. </p>
<p>Tjuara råajvarimmiem ektesne vuejnedh dejnie barkojne mij dorjesåvva juktie Kråangken jïh Röörosen jåarhkeskuvlh/Aajegem formaliseradidh goh åarjelsaemien vierhtieskuvlh.</p>
<p><em type="bold">Råajvarimmie 11: Åarjelsaemien learoevierhtiee- </em><em type="bold">vtiedimmie jåarhkeskuvlen daltesasse </em></p>
<p><em type="bold">Våarome jïh staatuse: </em>Ij naan learoevierhtieh gååvnesh faagese åarjelsaemien Maahtoelutnjemen mietie jåarhkskuvlen daltesasse. Learoehvierhtietsiehkie lea dan åvteste prååsehke, jïh fïerhte lohkehtæjja tjuara jïjtje learoevierhtieh darjodh. </p>
<p>Lohkehtæjjah materijalem jïjtje evtiedieh maam sijjen ööhpehtimmesne nuhtjieh. Byöroe dan åvteste learoevierhtieh evtiedidh jïh öörnedidh, guktie jienebh maehtieh dejtie nuhtjedh.</p>
<p>Fylhkenålma Nordlaantesne lea raeriestamme dïedtem, juktie åarjelsaemien learoevierhtieh evtiedidh jåarhkedaltesasse, jåarhkeskuvlide Kråangkesne jïh Röörosesne bïejedh. Dan åvteste dle Noerhte-jïh Åarjel-Trööndelagen fylhkentjïelth skraejriem vaalteme akten åvteprosjektese, mij edtja salkehtidh mejtie nuepie aktem digitaale learoevierhtiem evtiedidh jåarhkedaltesasse.</p>
<p>Lavoppløst34</p>
<p><em type="bold">Råajvarimmien bïjre: </em>Åvteprosjekte edtja tjïelkestidh guktie akte åejvieprosjekte, juktie digitaale learoevierhtiem evtiedidh, edtja gaajhkide gïeleveeljemidie jïh daltesidie jaksedh åarjelsaemien faagese jåarhkeskuvlesne. Åvteprosjekte tjuara aaj sisvegem, struktuvrem jïh öörnedimmiem vuarjasjidh, teknihkeles betniem veeljedh, guktie edtja dam finansieradidh jïh juhtedh. </p>
<p><em type="bold">Aajkoe: </em>Åvteprosjekte edtja mierieh akten åejvieprosjektese buerkiestidh jïh tjïelkestidh, gusnie ulmie lea aktem ellies digitaale learoevierhtiem evtiedidh faagese åarjelsaemien jåarhkeskuvlen daltesisnie. <em type="bold">Dïedte/laavenjostoeguejmieh: </em>Noerhte-Trööndelagen Fylhkentjïelte/Åarjel-Trööndelagen Fylhkentjïelte, Fylhkenålma Nordlaantesne jïh Saemiedigkie. </p>
<p>Tjuara råajvaimmiem ektesne vuejnedh barkojne mij dorjesåvva juktie Kråangken jïh Röörosen jåarhkeskuvlh/Aajegem formaliseradidh goh åarjelsaemien vierhtieskuvlh. </p>
<p>Illustrasjovne: Ellen Sara Reiten Bientie355.0 Regijovnaale iktedimmie saemiengïelelïerehtimmeste <em type="bold">5.1 Sïejhme saemien gïelen jïh gïelelïerehtimmien </em><em type="bold">bïjre </em></p>
<p>Saemien gïele ij gåessie gænnah aktem buerebe aalkoevåaromem åtneme goh daelie, dej laakeviedteldihkie reaktaj bïjre lïerehtæmman jïh åtnoen bïjre. Dah leah daelie hijvenlaakan vihtiestamme gaskenasjovnaale laakine, latjkojne jïh konvensjovnine, nasjovnaale laakine jïh sïjehme nasjovnaale politihkesne. Nænnoesåbpoe vierhtiejgujmie jïh jïjnjh råajvarimmiejgujmie dle såemies illedahkh åådtjeme mejstie maahta aavoedidh.</p>
<p>Saemien learohkh mah saemien voestesgïeline lierieh, leah abpe laantesne læssanamme 56 % dej minngemes 20 jaepiej. Aaj hijven gosse noere geerve almetjh, jïh jienebh goh boelvesne mijjen åvtelen, veeljieh saemiestidh sijjen jïjtsh maanajgujmie hiejmesne, jalhts daate sæjhta jiehtedh dah seamma tïjjen tjuerieh lïeredh jallh bueriedidh sijjen jïjtsh gïeledaajroeh. Læjhkan dle saemien gïelh håvhtdihks gelline dajvine. UNES-COn rööpses læstosne håvhtadihks gïeligujmie dle noerhtesaemien neebnesovveme goh akte håvhtadihks gïele, mearan åarjel- jïh julevsaemien leah neebnesovveme goh itjmies håvhtadihks gïelh.</p>
<p>Akte guhkies daaroedehtemepolitihke tjuara sån åejviedïedtem guedtedh man åvteste naemhtie daan biejjien. Gosse jienebh boelvh raaktan idtjin åadtjoeh nuhtjedh jallh lïeredh sijjen jïjtse ietniengïelem, dle gujht geerve sjïdti gïelem hïejmesne jïh voengesne nuhtjedh. Dïhte vihkielommes lïerehtimmiesijjie saemien gïelide lea dan åvteste fååtesamme gellie jaepieh, jïh jeenemasth lea. Dïhte mïele dïejvesisnie <span type="quote">«itjmies håvhtadihks gïele»</span> lea raaktan gosse gïele ij mubpien boelvese sertiestovvh aktene biejjieladtje åtnosne eejhtegi jïh maanaj gaskem.</p>
<p>Akte stoerre låhkoe daan beajjetje åarjelsaemien eejhtegijste ij saemesth gænnah. Dan åvteste joekoen vihkeles byögkeles råajvarimmiejgujmie nïerhkedh gïelelïerehtimmien sisnjelen dan varke gåarede. Mijjieh vuejnebe vuesiehtimmien gaavhtan akte jïjtse åarjelsaemien maanagïerte Snåasesne, jïh såemies faalenassh gïeleskreejrijinie nöörjen maanagïertine saemien maanajgujmie, låhkoem lissehte dejstie maanijste mah maadthskuvlesne aelkieh stuerebe gïeledaajrojne, jïh dan åvteste buerebe nuepieh åadtjoeh åarjelsaemien gïelelïerehtimmiem voestesgïeline utnedh.</p>
<p>Dej minngemes jaepiej dle åarjelsaemien lïerehtimmie maadthskuvlesne aktene jarkelimmieprosessesne orreme, gusnie saemien learohkh vielie goh aarebi edtjieh lïerehtimmiem åadtjodh saemien gïelesne jïh saemien faagine sijjen hiejmeskuvline, maam aarebi internaateskuvline åadtjoejin. Skuvleaajhterh bielelen maehteles barkijh edtjiegh alternatijve lïerehtimmiem saemien gïelesne faalehtidh maajhööhpehtimmien tjïrrh, akte dïenesje maam såemies saemien skuvlh vedtieh (vierhtieskuvlh) jïh gïelejarngh. Lissine maajhööhpehtæmman/lïerehtæmman nedtesne dle lïerehtimmiefaalenasse aaj maahta minneden lohkehtæjja jïh gïelebiesieh årrodh. Juktie naemhtie guhkiem orreme dle gelliesåarhts vuekieh jïh sjïehtedimmieh evtiedamme. <em type="bold">5.2 Daatavåarome </em></p>
<p>Daennie bielesne dahkoesoejkesjistie dle iemie sjïdti abpe ööhpehtimmiem ektesne vuejnedh, maanagïerten raejeste dovne jåarhkeskuvlem, guktie rïektesisnie dle skuvlebaelie 19 jaepieh ryöhkoe. Akte bijjieguvvie lea dorjesovveme dehtie saemien gïelelïerehtimmiefaalenasseste åarjelsaemien dajvesne skuvlejaepide 2010/2011 jïh 2011/2012 (vuartesjh Våarometjaatsegem, lissietjaalege nr. 1.) Bijjieguvvie lea dorjesovveme dejstie bïevnesijstie mejtie saemien vierhtieskuvlh maadthskuvle- jïh jåarhkedaltesisnie, Fylhkenålma Finnmarhkesne, Nordlaantesne, Noerhte-jïh Åarjel-Trööndelagesne, sjyöhtehke fylhkentjïelth jïh tjïelth leah vadteme. Daerpies orreme bïevnesidie ovmessie suerkijste gellie aejkieh gïehtjedidh, dan åvteste desnie gusnie vaenie learohkh dellie dah eah byögkeles statistihkine tjaalasovvh persovnevaarjelimmien gaavhtan. Naa sïejhme åarjelsaemien maanide oktegh jallh ajve naan gille årrodh gïelelïerehtimmesne! Vijriesåbpoe dle aktem gïhtjemegoerehtimmiem tjïrrehtamme gaajhkine tjïeltine mah saemieh almetjelåhkosne utnieh Noerhte-Trööndelagesne, ållesth 21 tjïelth 24 tjïeltijste (vuartesjh Våarometjaatsegem, lissietjaalege nr. 2). Prosjekteboelhken aaj bïevnesh tjöönghkeme aarebi goerehtimmijste, dotkemistie jïh statistihkeste, seminarijste jïh byjrehtallemijstie/soptsestimmijste ovmessie aktöörigujmie faagesuerkien sisnjelen. Daehtie daatavåaroemistie dle aktem buerkiestimmiem dorjeme daan beajjetje saemien gïelelïerehtimmien bïjre fylhkesne. Ulmie lea orreme aktem dan hijven goerkesem</p>
<p>Illustrasjovne: Ellen Sara Reiten Bientie3637åadtjodh goh gåarede juktie maehtedh maam akt jiehtedh iktedimmiedaerpiesvoeten bïjre, jïh dan mænngan maehtedh råajvarimmieh raeriestidh aktine vihties ulmine jïh mallh (vua rtesjh Våarometjaatsegem, lissietjaalege nr. 3.)</p>
<p>Åejviekonklusjovnine dle gïelelïerehtimmie vuesehte åarjelsaemien gïele akte itjmies håvhtadihks gïele, gierve jïh gellielaaketje haestemigujmie. Seamma tïjjen dle dah politihkeles mierieh darjoeh guktie maahta optimistiske årrodh. Haesteme lea jïjnh hijven råajvarimmieh prosjekte- jïh soejkesjedaltesistie buektedh, dahkose jïh guhkiebasse barkose. <em type="bold">5.3 Buerkiestimmie tsiehkeste jïh haestemh </em></p>
<p>Sïejhme væhtah jïh tendensh åarjelsaemien gïelelïerehtæmman. Dïhte åarjelsaemien dajve lea joekehts jeatjah dajvijste dan åvteste naa gille almetjh bårrode årroeh aktene stoerre dajvesne, mij ij fylhkenraastide jallh nasjovneraastide dåeredh. Daate aaj sæjhta jiehtedh vaenie sosijaale/institusjovnh gååvnesieh, gusnie iemie saemien nuhtjedh. Goh unnebelåhkoegïelen almetjh dejnie ellen jeanatjommes tsiehkine, dle jïjtse gïelem båarhte veeljie gosse lea jienebelåhkoen gïeleutnijigujmie. Gosse lea åarjelsaemien gïelelïerehtimmien bïjre dle unnebelåhkoedåeriesmoere gaajh stoerre konsekvensh åådtje: vaenie learohkh geerjehtamme skuvline jïh klaassine, aajnehke lohkehtæjjah (jis naaken) jïh faatoes iemie gïelesijjieh dovne dejtie mah seamma aalterisnie, jïh jeatjah sosijaale ektiedimmine. Aktine eejhtegeboelvine mij åajvahkommes nöörjen soptseste, dle aaj dïhte aaremes jïh vihkielommes gïelelïerehtimmiesijjie gaarvene.</p>
<p>Ööhpehtimmiedirektovraate aktem prosjektem tjïrrehtamme juktie Maahtoelutjnemem 2006 – Saemien (ML06S) evalueradidh, gusnie Nordlandsforskning dïedtem åtneme prosjektem iktedidh. Galhkuvereektehtsisnie goevten 2012: <em type="italic">Kunnskapsløftet 2006 Samisk- Mot en likeverdig skole? </em>naemhtie vihteste, sitaate: <em type="italic">… tjïrrehtimmie ML06S’ste jienebh stuerebe haestemh åtna goh dïhte sïejhme ML06. Daate akte illedahke struktuvrelle faktovrijste, goh gïeletsiehkie jïh learoevierhtieh jïh dïhte prååsehke lohkehtæjjatsiehkie…. Råajvarimmieh tjïrrehtidh mah maehtieh dåeriesmoerigujmie viehkiehtidh mejtie mijjieh daennie reektehtsisnie vihtiestamme, sæjhta dan åvteste joekoen vihkeles årrodh juktie mijjieh edtjebe ulmiem </em><em type="italic">akten seammavyörtegs skuvlen bïjre geatskanidh (NF-reektehste nr. 1/2012 – Mot en likeverdig skole?) </em></p>
<p>Statistihke learoehkidie maadthskuvlesne åarjelsaemien faagegievlesne, vuesehte boelhken 2005/2006 – 2011/2012 dle learohkelåhkoe vaananamme, 123 learoehkijstie 94 learoehkidie. Åarjelsaemien voestesgïeline lea læssanamme, men dan åvteste dan soe vaenie learohkh, dle daate ij dan våajnoes sjïdth statistihkesne. Learohkh åarjelsaemien mubpiengïeline leah vaananamme 31 %. Åehpies taallh dam seamma evtiedimmiem vuesiehtieh dejtie learoehkidie jåarhkeööhpehtimmesne åarjelsaemien faagegievlesne (Samiske tall forteller 5, nr. 1/2012).</p>
<p>Mahte gaajhkh dotkemeilledahkh, politihkeles soejkesjh jïh stuvremetjaatsegh, learoeinstitusjovnh jïh ij goh unnemes; saemien eejhtegh jïh maanaj dååjrehtimmieh gïelelïerehtimmine, vuesiehtieh dïhte stööremes haesteme gosse edtja saemien maanah aktem seammavyørtegs gïelelierehtimmiefaalenassem vedtedh, lea maehteles gïelebarkijh fååtesieh. Mahte 70 % tjïeltijste Noerhte-Trööndelagesne mah saemien maanah maanagïerte-jïh skuvleaalterisnie utnieh, aaj vaestiedieh dïhte stööremes haesteme lea faeties gïelemaehteles maanagiertebarkijh jih lohkehtæjjah, gosse edtja saemien maanaj reaktah saemien gïelelïerehtæmman illedh. <em type="bold">5.4 Daan beajjetje gïelelïerehtimmiefaalenasse </em></p>
<p><em type="bold">Noerhte-Trööndelagesne </em></p>
<p>Gosse lïelelïerehtimmiefaalenassen bïjre dle daah ovmessie vuekieh fylhken tjïeltine: −</p>
<p>Dejstie uktsie tjïeltijste mah vaestiedin dah saemien maanah utnin muvhtine dejstie tjïelten maanagiertijste, dle lij njieljie mah eah lin naan sjïere saemien faalenassh sjïehteladteme. Akte tjïelte aktem jïjtse saemien maanagiertem åtna, doh jeatjah faalenassh lin viesehtimmie, saemien kultuvrefaalenasse jïh saemien gïelefaalenasse gööktine golme tjïeltine.−</p>
<p>Dejstie 13 tjïeltijste mah vaestiedin dah saemien maanah maadthskuvleaalterisnie utnin, dle vijhte vaestiedin dah saemien learohkh utnieh mah eah naan gïelelïerehtimmiefaalenassem åadtjoeh gænnah!</p>
<p>Dej jeatjah tjïelti gaskem dle akte tjïelte aktine jïjtse saemieskuvline/internaatine, jïh lissine golme tjïelth daam faalenassem nuhtjieh naakenidie sijjen saemien learoehkijstie. Doh jeatjah faalenassh leah dovne maajhööhpehtimmie, saemien lohkehtæjja stïeresne, mïnneden lohkehtæjja jïh gïelebiesieh. Såemies tjïelth jienebh ovmessie faalenassh vedtieh mah leah sjïehtedamme aktegslearoehkidie jallh learohkedåehkide.</p>
<p>Dej ovmessie maalli jïh aktanimmiej sisnjeli daan beajjetje faalenassesne dle dovne sisvege jih kvaliteete jïjnjem jeerehtieh. <em type="bold">5.5 Man åvteste saemien </em><em type="bold">gïelelïerehtimmiem iktedidh? </em></p>
<p>Gosse saemien learohkh annje eah sijjen reaktam iet-niengïelelïerehtæmman åadtjoeh maadthskuvline jïh jåarhkeskuvline, dle daerpies råajvaimmiejgujmie dovne åeniebasse jïh guhkiebasse.</p>
<p>Dah stoerre joekehts sisvegasse jïh kvaliteetese saemien gïelelïerehtimmiefaalenassesne aaj eadtjohke aktivyöki barkoem krievieh jïjnjh tjåadtjoehtæjjaj gaskem ovmessie daltesinie lïerehtimiesystemesne.</p>
<p>Man åvteste dan stoerre joekehtsh saemien gïelelïerehtimmiefaalenassesne lea gaskem jeatjah dan åvteste: 1. Faeties daajroe reaktaj jïh faalenassi bïjre 2. Ovmessie faalenassh jïh veeljemenuepieh 3. Dæjpeles öörnedimmie jïh tjïrrehtimmie lïerehtimmiefaa-lenasseste skuvlen aarkebiejjien</p>
<p>Dah haestemh tjåenghkies fåantoeh utnieh, jïh nåake ektiebarkoeh vedtieh, mejtie ij maehtieh oktegimse vuejnedh. Gosse edtja iktedimmiemaallh raeriestidh, dle dah aaj tjuerieh dam våaroeminie utnedh. Daate sæjhta jiehtedh dah ovmessie maallh sijhtieh ånnetji <span type="quote">«sinsitnien bijjelen»</span> båetedh, dovne dah haestemh mah leah dïhte våarome, jïh aajkoe dejtie sjïere maallide. Vijriesåbpoe sæjhta haestemh årrodh mah leah daan dahkoesoejkesjen mieriej ålkolen. Vuesiehtimmien gaavhtan ihke daerpies lissiehtamme maadthdåarjojne maajhööhpehtæmman, jallh tsiehkieh mah leah mierietæjmoetaallen bïjre maadthskuvlesne.</p>
<p>Daesnie staaten åejvieladtjh tjuerieh daerpies jarkelimmieh darjodh. Gosse læjhkan veeljeme daejtie haestiemidie buerkiestidh, dle juktie vuesiehtidh daerpies ovmessie råajvarimmiejgujmie ovmessie daltesinie.</p>
<p>Dennie vijriesåbpoe barkosne juktie råajvarimmieh jïh maallh tjïrrehtidh, dle tjuara akte vihkeles ulmie årrodh dååjrehtimmieh jïh daajroeh vijriesåbpoe buektedh saemien skuvleaarkebiejjeste voengesne, dotkemebyjresidie, ööhpehtimmieinstitusjovnide jïh åejvieladtjide mah dïedtem utnieh gaajhkine daltesinie; Orrestehteme- jïh reeremedepartemeente, Maahtoedepartemeente, Ööhpehtimmiedirektovraate, Nordlandsforskning, HiNT, Fylhkenålma Noerhte-Trööndelagesne jïh Nordlaantesne, åarjelsaemien gïelejarngh, fylhkentjïelth jïh tjïelth.</p>
<p>Ruvtijnh jïh sijjieh utnedh gusnie daajroem jïh bïevnesh juaka maehtieh aktem tjåenghkies goerkesem buektedh, mij vihth daerpies jis iktedimmie edtja buerebe sjïdtedh jïh råajvarimmieh utnedh mah leah stuvreme akten ulmien vööste.</p>
<p>Åarjelsaemien gïelelïerehtimmien gaavhtan dle joekoen vihkeles aktem buerebe laavenjostoem tseegkedh jïh evtiedidh geografeles jïh reeremeraasti jïh daltesi dåaresth.</p>
<p>Guvvie: Samien Sijten guvvievåarhkoe/guvvievaeltije: Piere Joma38396.0 Råajvarimmiebielie 2:</p>
<p>Regijovnaale iktedimmieråajvarimmieh lïerehtæmman saemien gïelesne Orrestehteme-, Reereme- jïh Gærhkoedepartemeente (ORD) lea viehkiehtamme Noerhte-Trööndelagen åarjelsaemien evtiedimmieprosjektem/soejkesjebarkoem finansieradidh daejnie dongkeminie: <em type="italic">Noerhte-Trööndelage sæjhta, goh regijovnaale aktööre, viehkiehtidh maallh evtiedidh juktie dam 13-jaepien lïerehtimmiem skuvlesne iktedidh, jïh råajvarimmieh evtiedidh gusnie gïele- jïh kultuvremaahtoe ektesne vuajnalgieh. </em></p>
<p><em type="bold">RÅAJVARIMMIEBIELIE 2 </em>regijovnaale ektieøørnege maallh åtna, gusnie dïhte våarome lea haestemh jïh evtiedimmiedaerpiesvoeth mah leah saemien gïelelïerehtæmman ektiedamme abpe ööhpehtimmesne. Ektieøørnege lea govlesadteme, iktedimmie jïh dïedtejoekedimmie jïjnjh aktööri gaskem, ovmessie geografeles jïh faageles reeremedaltsinie. Daan gaavhtan dle Noerhte-Trööndelagen fylhkentjïelte, råållesne goh regijovnaale aktööre, sæjhta skraejriem vaeltedh jïh laavenjostoeguejmine årrodh jeatjah dïedteaktööride. </p>
<p><em type="bold">EKTIEÖÖRNEGEMAALLE 1: </em></p>
<p><em type="bold">Regijovnaale raeriestimmiedïenesje åarjelsaemien </em><em type="bold">lïerehtæmman </em></p>
<p><em type="bold">Våarome / haestemh: </em>Dahkoesoejkesjisnie saemien gïelide tjåådtje Råajvarimmien nr. 34 nuelesne: <em type="italic"><span type="quote">«Raeriestimmie jåarhkeskuvline åarjelsaemien dajvine»</span>: Saemiedigkie sæjhta aktem laavenjostoeprosjektem aelkedh fylhkentjïeltigujmie ektine, juktie aktem raeriestimmiedïenesjem tseegkedh jåarhkeööhpehtimmesne åarjelsaemien dajvesne. </em></p>
<p>Tjåadtjoehtæjjah råajvarimmien åvteste lea <em type="italic">Saemiedigkie jïh sjyöhtehke fylhkentjïelth. </em></p>
<p type="listitem">Dïhte våarome ihke råajvarimmie meatan sjïdti Dahkoesoejkesjisnie saemien gïelide lij akte sïejhme byjhkesjimmie  ihke lij daerpies aktine <span type="quote">”vijriedamme”</span> åarjelsaemien raeriestimmiedïenesjinie jåarhkedaltesisnie. Sïejhmelaakan  dle daerpies lissiehtamme daajrojne reaktaj jïh faalenassi  bïjre, råajvarimmieh jïh tsavtshvierhtieh, saemien kultuvre,  aerpievuekieh jïh jieleme, jïh haestemh ektiedamme guekti-engïelenvoetese jïh jienebekultuvrelle maadtose. Akte regijovnaale åarjelsaemien raeriestimmiedïenesje, vielie funksjovnigujmie goh aktene sïejhme raeriestimmie-/ karrijeerebïhkedimmesne, byöroe aaj maehtedh sjïere daerpiesvoeth dåastodh åarjelsaemien lïerehtimmien sisjnjelen  abpe ööhpehtæmman. Daah haestemh sijhtieh jarngesne  årrodh juktie dïenesjem hammoedidh:</p>
<p type="listitem">Ovmessie faalenassh</p>
<p type="listitem">Stoerre joekehtsh lïerehtimmieinstitusjovni vuekien,  kultuvren jïh lïerehtimmiehaammoen gaskem leah akte  dejstie haestiemijstie saemien gïelelïerehtæmman.  Ovmessie faalenassh maadthskuvledaltesisnie, mij aaj  lea guktie tjïelth jïh hïejmesijjieskuvlh maajhööhpehtæmman sjïehteledtieh, darjoeh guktie saemien learohkh  gaajh joekehts gïeledaltesem utnieh gosse jåarhkeskuvlesne aelkieh.</p>
<p type="listitem">Boelhkeste boelhkese jïh tsoepkenasse  gïelelïerehtimmesne  Gosse aktede daltesistie jïh skuvleste båata akten måbpan dle dïhte akte joekoen vaarege boelhke learoehkidie  jïh dåehkide saemien learoehkijstie. Gosse sertiestimmieh gïerve jïh krievije sjidtieh, dle daamtaj jeenjesh orrijieh jallh gïelelïerehtimmieprosesse tjöödtjeste.  Tjuara  joekoen tsåatskeles årrodh olles learohkh orrijieh gosse  naemhtie, jïh tjuara eadtjohkelaakan sertiestimmine  viehkiehtidh daltesi jïh skuvlesåarhti gaskem.</p>
<p type="listitem">Laavenjostoem åarjelsaemien gielejarngigujmie evtiedidh jïh öörnedidh  Akte vihkeles laavenjasse Noerhte-Trööndelagen fylhkentjïeltese lea dïhte laavenjostoe Snåasen tjïeltine orreme,  juktie dam åarjelsaemien gïelejarngem Gïelem nastedh  bæjjese bigkedh. Daan biejjien Kråangken jåarhkeskuvle  lea Fylhkentjïelten vihkielommes guejmie gïelejarnge-laavenjostosne, gusnie skuvle eksamenedïedtem saemien  gïelelïerehtimmiefaalenassen åvteste åtna.   Fylhkentjïelte aaj dejnie barkojne viehkehte mij Raavrevijhkesne jåhta daelie, juktie aktem gïelejarngem  tseegkedh tjïeltesne. Tïjjen åvtese dle Fylhkentjïelte sæjhta aktem regijovnaale iktedæjjaråållam utnedh dejtie  ovmessie gïelejarngefunksjovnide, jïh aktem regijovnaale 40dïedtem utnedh juktie evtiedidh jïh faalehtidh gïelejarngefaalenassh/dïenesjh mah maehtieh åtnasovvedh lïerehtimmesne saemien learoehkdie/studentide gaajhkine  fylhken tjïeltine (v. Laavenjostoelatjkojne åtnoen bïjre  guektiengïelevierhtijste 2012-2014)</p>
<p type="listitem">Dåårrehtimmie jollebe ööhpehtæmman</p>
<p><em type="italic">Nasjovnaale dåårrehtimmiestrategijesne saemien jollebe ööhpehtæmman 2011-2014 tjåådtje (s.33). Goh jåarhkeskuvlen aajhterh dle fylhkentjïelth vihkeles juktie våaromem bïejedh ihke saemien noerh våaromem jïh iedtjem åadtjoeh vijriebasse studijidie. Fylhkentjïelth leah dan åvteste vihkeles dåarjoehtæjjah juktie noerh saemien jollebe ööhpehtæmman dåårrehtidh. </em></p>
<p>Noerhte-Trööndelagen jolleskuvle; HiNT, aktem nasjovnaale dïedtem åtna åarjelsaemien gïelen jïh kultuvren åvteste jollebe ööhpehtimmesne, jïh lea meatan SAK7-laavenjostosne (Saemien lohkehtæjjaööhpehtimmieregijovne), Saemien jilleskuvline, Finnmarhken jolleskuvline, Tromsø Universiteetine jïh Nordlaanten Univesiteetine ektine. HiNT dïedtem åådtjeme iktedimmie åvteste Dåårrehtimmie SAK7-laavenjostosne, gusnie stilleme lea daate:- Regijovne edtja barkedh lohkehtæjjastudenth dåårreh-tidh sïejhmelaakan, jïh joekoen saemien gïelesne. Akte vihkeles bielie daestie lea viehkiehtidh maahtoem lissiehtidh jienebi luvnie guktie dah åadtjoeh saemien lohkehtæjjaööhpehtimmesne aelkedh, jallh saemien lohkedh lohkehtæjjaööhpehtimmesne. Daate dorjesåvva ektiedimmesne dan dåårrehtimmiebarkose mejnie joe aalkeme.</p>
<p>Akte regijovnaale åarjelsaemien raeriestimmiedïenesje sæjhta akte iemie laavenjostoeaktööre årrodh HiNTen dåårrehtimmiebarkosne, jïh akte vihkeles lïhtse sjïdtedh maadthskuvlen, jåarhkeskuvlen jïh jollebe ööhpehtimmien gaskem.</p>
<p><em type="bold">Råajvarimmieh: </em>Akte laavenjostoe aalkeme Noerhte-jïh Åarjel-Trööndelagen fylhkentjïelti jïh Saemiedigkien gaskem, juktie regijovnaale raeriestimmiedïenesjem åarjelsaemien lïerehtæmman tseegkedh. Guejmieh leah siemes akte dagkeres dïenesje byöroe gaajhkide daltesidie ööhpehtimmesne feerhmedh, jïh goh akte regijovnaale funksjovne fysiske stïeresne årrodh aktene dejstie jåarhkeskuvlijste mah leah vierhtieskuvlh. </p>
<p>Noerhte-Trööndelagen fylhkentjïelten gaavhtan dle akte vaajtele akten jïjtse åarjelsaemien raeriestimmiedïenesjen bïjre, Kråangken jåarhkeskuvlesne. Dïhte dan åvteste skuvle sov råållesne goh åarjelsaemien vierhtieskuvle aaj dïedtem åtna evtiedimmiebarkoen åvteste åarjelsaemien lïerehtimmesne jïh geervelïerehtimmesne fylhkesne. Maahta aaj jienebh evtiedimmiebarkoeh raeriestimmiedïenesjen nualan bïejedh, mah aaj sijhtieh dam åarjelsaemien faagebyjresem nænnoestehtedh skuvlesne. Sïemes tseegkemem aktede vijriedamme raeriestimmiedenesjistie digkiedidh gosse edtja vierhtieskuvlegyhtjelassem digkiedidh, dennie vijriesåbpoe politihkeles barkosne staaten åejvieladtjigujmie (vuartesjh Råajvarimmiem nr. 9)</p>
<p><em type="bold">Aajkoe: </em>Råajvarimmien åejvieaajkoe lea buerebe bïhkedimmie saemien lïerehtimmiefaalenassi bïjre saemien learoehkidie, eejhtegidie jïh ööhpehtimmieinstitusjovnide gaajhkine daltesinie. </p>
<p type="listitem">Bielieulmieh/ laavenjassh:  Akte regijovnaale raeriestimmiedïenesje åarjelsaemien lïerehtæmman byöroe/maahta  daejtie laavenjasside utnedh:</p>
<p type="listitem">Aktem <span type="quote">«nænnoesåbpoe»</span> karrijeerebïhkedimmiem faaleh-tidh saemien learoehkidie jåarhkedaltesisnie/geervelïerehtimmesne fylhkesne</p>
<p type="listitem">Viehkiehtidh ektiebarkoe/iktedimmie ööhpehtimmiefaa-lenasseste buerebe sjædta vierhtieskuvli/gïelejarngi gaskem, jïh dej skuvli gaskem mah ööhpehtimmiem dåastoeh  maadth- jïh jåarhkedaltsisnie</p>
<p type="listitem">Noerhte-Trööndelagen fylhkentjïelten råållam jïh Kråang-ken jåarhkeskuvlen funksjovnem evtiedidh åarjelsaemien  gïelejarngine</p>
<p type="listitem">Kuvsjh/bïhkedimmie raeriestæjjide, karrijeere- jïh studije-bïhkedæjjide gaajhkine daltesinie  ööhpehtimmesne</p>
<p type="listitem">Eadtjohkelaakan sertiestimmine viehkiehtidh ovmessie skuvledaltesi gaskem</p>
<p type="listitem">Viehkiehtidh dåårrehtidh jollebe saemien ööhpehtæm-man laavenjostosne Noerhte-Trööøndelagen  jolleskuvline/ HiNT ektine</p>
<p type="listitem">Skraejriem vaeltedh jïh meatan årrodh viermiebarkosne je-atjah aktöörigujmie ovmessie daltesinie ööhpehtimmesne  (maanagierth, skuvlh, tjïelth, fylhkentjïelth, fylhkenålmah,  Saemiedigkie jïh faagedepartemeenth)</p>
<p type="listitem">Ulmiedåehkieh:</p>
<p type="listitem">Saemien maanah jïh eejhtegh</p>
<p type="listitem">Skuvleaajhterh/byjjenimmieetaath, skuvlestuvreme jïh <span type="quote">«sïejhme»</span> raeriestimmiedïenesje (raeriestæjjah, karrijeere-  jïh studijebïhkedæjjah, karrijeerejarngh jïh plearoeh)</p>
<p type="listitem">Åarjelsaemien vierhtieskuvlh</p>
<p type="listitem">Åarjelsaemien gïelejarngh</p>
<p><em type="bold">Dïedte/laavenjostoeguejmieh: </em>Noerhte-Trööndelagen fylhkentjïelte/jeatjah åarjelsaemien fylhkentjïelth, Noerhte-Trööndelagen jolleskuvle/HiNT, Fylhkenålma Noerhte-Trööndelagesne jïh Nordlaantesne jïh Saemiedigkie. </p>
<p type="listitem">MAALLE AKTEN REGIJOVNAALE RAERIESTIMMIEDIENESJASSE ÅARJELSAEMIEN LïEREHTÆMMAN:</p>
<p type="listitem">DAERPIES:</p>
<p type="listitem"><span type="quote">“NÆNNOESÅBPOE”</span></p>
<p><em type="bold">KARRIJEEREBIHKEDIMMIE </em></p>
<p><em type="bold">JÅARHKESKUVLEN </em></p>
<p><em type="bold">LEAROEHKIDIE / </em></p>
<p type="listitem">GEERVELïEREHTÆMMAN</p>
<p type="listitem">BUEREBE IKTEDIMMIE</p>
<p type="listitem">LïEREHTIMMIEFAALENASSIJSTE</p>
<p type="listitem">EADTJOHKE VIEHKIE</p>
<p type="listitem">SERTIESTIMMINE</p>
<p type="listitem">LAAVENJOSTOEM EVTIEDIDH</p>
<p type="listitem">GïELEJARNGIGUJMIE</p>
<p type="listitem">DÅÅRREHTIMMIEM</p>
<p><em type="bold">NÆNNOESTEHTEDH JOLLEBE </em></p>
<p type="listitem">ÖÖHPEHTÆMMAN</p>
<p type="listitem">RÅAJVARIMMIE:</p>
<p type="listitem">REGIJOVNAALE RAERIESTIM-</p>
<p type="listitem">MIEDïENESJE ÅARJELSAEMIEN  LïEREHTÆMMAN</p>
<p type="listitem">AAJKOE:</p>
<p type="listitem">NÆNNOESÅBPOE BïHKEDIM-</p>
<p type="listitem">MIEDïENESJE SAEMIEN LïE-REHTIMMIEFAALENASSI BïJRE  LEAROEHKIDIE, EEJHTEGIDIE JïH  ÖÖHPEHTIMMIEINSTITUSJOVNIDE  GAAJHKINE DALTESINIE</p>
<p type="listitem">VOENGES AKTÖÖRH</p>
<p type="listitem">ÅARJELSAEMIEN GïELEJARNGH</p>
<p type="listitem">BYJJENIMMIEETAATH NOERHTE-</p>
<p type="listitem">TRÖÖNDEREN TJïELTINE</p>
<p type="listitem">ÅARJELSAEMIEN VIERHTIE-</p>
<p type="listitem">SKUVLH</p>
<p type="listitem">REGIJOVNAALE DïEDTE</p>
<p type="listitem">NOERHTE-TRÖÖNDELAGEN</p>
<p type="listitem">FYLHKENTJïELTE/KRÅANGKEN  JÅARHKESKUVLE</p>
<p type="listitem">NOERHTE-TRÖÖNDELAGEN</p>
<p type="listitem">FYLHKENÅLMA</p>
<p type="listitem">NASJOVNAALE DïEDTE:</p>
<p type="listitem">SAEMIEDIGKIE</p>
<p type="listitem">NORDLAANTEN FYLHKENÅLMA</p>
<p type="listitem">HINT</p>
<p type="listitem">STAATE MAAHTOEDEPARTEME-</p>
<p><em type="bold">ENTINE </em></p>
<p><em type="bold">HAESTEMH </em></p>
<p><em type="bold">LAAVENJOSTOEGUEJ- </em></p>
<p><em type="bold">MIEH DïEDTE </em></p>
<p><em type="bold">RÅAJVARIMMIEH </em><em type="bold">- AAJKOEH </em></p>
<p>Guvvie: Meerke Krihke Leine Bientie4142</p>
<p><em type="bold">IKTEDIMMIEMAALLE 2: </em></p>
<p><em type="bold">Nænnoestehteme bïevnesegalkeme åarjelsaemien </em><em type="bold">gïelelïerehtimmien bïjre </em></p>
<p><em type="bold">Våarome/haestemh: </em>Stoerredigkiebïevnesisnie nr. 28, Saemiepolitihke, tjåådtje: <em type="italic">Vihkeles nuekies bïevnesigujmie learoehkidie, eejhtegidie jïh skuvleaajhteridie, guktie gaajhkesh daejrieh mah reaktah mah gååvnesieh jïh dah aaj gorresuvvieh! </em></p>
<p>Joekoen daerpies daajroem reaktaj jïh faalenassi bïjre nænnoestehtedh saemien eejhtegi luvnie, healsoe- jïh byjjenimmieetaatine, maanagïerte- jïh skuvleaajhteri luvnie, lohkehtæjjaj jïh learohki luvnie. Aaj daerpies dïrregigujmie /systemigujmie mah vueptiestieh dejtie mah edtjieh saemien faalenassh utnedh maanagïerti raejeste, jïh gaajhkine daltesinie ööhpehtimmesne. Maanagïerth jïh ööhpehtimmieinstitusjovnh byöroeh aktem bijjieguvviem utnedh learohkelåhkoste aareh soejkesjimmesne, juktie lïerehtimmiefaalenassem öörnedidh varke.</p>
<p>Dette er særlig viktig i forhold til samordning av fjernundervisningstilbudet mot ulike fag- og timeplaner. Videre er det viktig med oversikt over samiske barn/elever når det gjelder muligheter for tettere oppfølging ved overganger.</p>
<p><em type="bold">Råajvarimmieh: </em>Laavenjostoeråajvarimmieh jienebh aktööri gaskem, juktie: 1. Bïevnesedïedtem nænnoestehtedh/ bïevnestjaalegh geerjehtidh reaktaj jïh faalenassi bïjre 2. Dæjpeles dïrregh/bïeljelimmiegoerh utnedh jïh geerjehtidh, mah vuesiehtieh gieh edtjieh saemien faalenassh utnedh. 3. Ruvtijnh tseegkedh juktie bievneminie viehkiehtidh sertiestimmine </p>
<p type="listitem">Sjyöhtehke geerjehtimmiesijjieh:</p>
<p type="listitem">Skuvlebïevnesh/studijekatalogh</p>
<p type="listitem">Healsoestasjovnh/healsoesåjhteretjåanghkoeh</p>
<p type="listitem">Maanagïerteviermieh</p>
<p type="listitem">Skuvleviermieh</p>
<p type="listitem">Byjjenimmieprogramme Noerhte-Trööndelagesne</p>
<p type="listitem">KS-samlinger –tjåanghkoeh</p>
<p type="listitem">Guvvie: Samien Sijten guvvievåarhkoe/guvvievaeltije: Mats Ailo Jåma43</p>
<p type="listitem">HAESTEMH:</p>
<p type="listitem">FAETIES DAAJROE RE-</p>
<p><em type="bold">AKTAJ JïH FAALENASSI </em></p>
<p type="listitem">BïJRE</p>
<p type="listitem">DAERPIES BUEREBE</p>
<p><em type="bold">DïRREGIGUJMIE/RUV- </em></p>
<p><em type="bold">TIJNIGUJMIE JUKTIE </em></p>
<p><em type="bold">DAEJREDH GIEH EDTJIEH </em></p>
<p><em type="bold">SAEMIEN FAALENASSH </em></p>
<p type="listitem">UTNEDH</p>
<p type="listitem">SJïERE DAERPIESVOETH</p>
<p><em type="bold">JUKTIE SERTIESTIMMINE </em></p>
<p type="listitem">VIEHKIEHTIDH</p>
<p type="listitem">DÆJPELES SJïEHTELAD-</p>
<p><em type="bold">TEME LïEREHTIMMIE- </em></p>
<p type="listitem">FAALENASSESTE</p>
<p type="listitem">RÅAJVARIMMIE: NÆNNOSÅBPOE BïEVNESE-</p>
<p type="listitem">GALKEME</p>
<p type="listitem">NÆNNOESTEHTEME BïEVNESEDïEDTESTE JïH</p>
<p type="listitem">BIEVNESEGALKEMISTIE REAKTAJ JïH FAALE-NASSI BïJRE</p>
<p type="listitem">RUVTIJNH/DïRREGH TSEEGKEDH JUKTIE LEA-</p>
<p type="listitem">ROHKH TJAALASOVVEDH</p>
<p type="listitem">RUVTIJNH TSEEGKEDH JUKTIE SERTIESTIM-</p>
<p type="listitem">MINE VIEHKIEHTIDH</p>
<p type="listitem">GUSNIE DAM DARJODH: HEALSOESTA-</p>
<p type="listitem">SJOVNH/HEALSOESÅJHTERE-TJÅANGHKOEH</p>
<p type="listitem">MAANAGïERTEVIERMIEH</p>
<p type="listitem">SKUVLEÅVTEHKI VIERMIEH</p>
<p type="listitem">KS-TJÅANGHKOEH</p>
<p type="listitem">HINT/SAK7 -LAAVENJOSTOE</p>
<p type="listitem">GÆRJAGÅETIEH</p>
<p type="listitem">NEDTESÆJROEH / BYÖGKELES GÅETIESÆJ-</p>
<p type="listitem">ROEH</p>
<p type="listitem">MAAHTOE/FAAGELES VIERHTIEH:</p>
<p type="listitem">ÖÖHPEHTIMMIEDIREKTOVRAATE</p>
<p type="listitem">SAEMIEDIGKIE FYLHKENÅLMA, ÖÖHPEHTIM-</p>
<p type="listitem">MIEDIREKTÖÖREN BAAKTOE</p>
<p type="listitem">EEJHTEGEMOENEHTSE MAADTHSKUVLIDE/</p>
<p type="listitem">FYLHKESFUG</p>
<p type="listitem">AAJKOE:</p>
<p type="listitem">GAAVNOES JïH SEAMMAVYÖRTEGS</p>
<p type="listitem">FAALENASSH ÅARJELSAEMIEN GïELELïE-REHTIMMESNE</p>
<p type="listitem">DïEDTE: NOERHTE-</p>
<p><em type="bold">TRÖÖNDELAGEN </em></p>
<p type="listitem">FYLHKENTJïELTE</p>
<p type="listitem">LAAVENJOSTOEGUEJ-</p>
<p type="listitem">MIEH:</p>
<p type="listitem">NOERHTE-TRÖÖNDE-</p>
<p type="listitem">LAGEN FYLHKENÅLMA</p>
<p type="listitem">HEALSOE-JïH BYJJENI-</p>
<p type="listitem">MIEETAATH TJïELTINE</p>
<p type="listitem">EEJHTEGEMOENEHTSE</p>
<p><em type="bold">MAADTHSKUVLIDE </em></p>
<p><em type="bold">HAESTEMH </em></p>
<p><em type="bold">DïEDTE </em></p>
<p><em type="bold">LAAVENJOSTOE- </em></p>
<p><em type="bold">GUEJMIEH </em></p>
<p><em type="bold">RÅAJVARIMMIEH </em><em type="bold">- AAJKOEH </em></p>
<p type="listitem">MAALLE AKTEN NÆNNOESÅBPOE BïEVNESEGALKEME:</p>
<p type="listitem">HINT/ Jolleskuvlelaavenjostoe saemien ööhpehtæmman,</p>
<p type="listitem">SAK7</p>
<p type="listitem">Gærjagåetieh: Fylhkengærjagåetie, almetje-, skuvle- jïh faagegærjagåetieh</p>
<p type="listitem">Nedtesæjroeh fylhkenålmese, fylhkentjïeltide, fylh-kengærjagåetide, tjïelth svaalhtesigujmie jïjtsh åarjelsaemien nedtevierhtide (sïejhme bïevnesh lïerehtimmien  bïjre, såemies funksjovnelle bïeljelimmiegoerh)</p>
<p type="listitem">Maahtoe/faageles vierhtieh:</p>
<p type="listitem">Ööhpehtimmiedirektovraate</p>
<p type="listitem">Saemiedigkie</p>
<p type="listitem">Noerhte-Trööndelagen Fylhkenålma</p>
<p type="listitem">Karrijeerjarngh Noerhte-Trööndelagesne</p>
<p type="listitem">Saemien tjirkije Eejhtegemoenehtsisnie maadthskuvlese /</p>
<p>Fylhkesfug</p>
<p><em type="bold">Aajkoe: </em>Seammavyörtegs faalenassh åarjelsaemien gïelelïerehtimmesne nænnoestehtedh jïh hoksedh dah lea stïeresne </p>
<p><em type="bold">Dïedte/laavenjostoeguejmieh: </em>Noerhte-Trööndelagen fylhkentjïelte / Fylhkenålma Noerhte-Trööndelagesne, Healsoe- jïh byjjenimmieetaath tjïeltine, Eejhtegemoenehtse maadthskuvlide.44 </p>
<p><em type="bold">IKTEDIMMIEMAALLE 3: </em></p>
<p><em type="bold">Faageviermie åarjelsaemien gïelelohkehtæjjide </em></p>
<p type="listitem">Våarome/haestemh: Gosse aarebi voejhkelamme faageviermieh åarjelsaemien  gïelelohkehtæjjide tseegkedh dle ij dam buektiehtamme dan  åvteste beetnegh gååvnesamme daam viermiem juhtedh,  mij lea dan åvteste fer vaenie lohkehtæjjah gååvnesieh aktem viermiem tseegkedh. Daate joekoen ovlæhkoes dan åarjelsaemien gïelelïerehtæmman, joekoen dej sjïere haestemi  gaavhtan mejtie hijvenlaakan vihtiestamme, gaskem jeatjah  Nordlandsforskningen evalueradimmien tjïrrh Maahtoelutnjemistie 2006 – Saemien (Reektehtse nr. 1/2012: Mot en likeverdig skole?)</p>
<p type="listitem">Vijriesåbpoe barkoe ulmiekrïevenassijste learoesoejkesjevierhkesne ML0S  Dejtie mah saemien gïelesne ööhpehtieh, lea daerpies  learoesoejkesjevierhkien byjjes krïevenassh buerebe  iktedidh. Vijriesåbpoe dle daerpies aktine tjåenghkies  evalueradimmiesystemine.</p>
<p type="listitem">Joekehts gïelelïerehtimmiefaalenassh</p>
<p type="listitem">Joekehts faalenassh darjoeh guktie learohki  gïeledaajroe lea joekehts seamma daltesisnie. Daerpies  kvaliteetem gorredidh gosse måjhtele saemien  learohkh edtjieh aktem reaktoe jïh seammavyörtegs  lïerehtimmiefaalenassem utnedh.</p>
<p type="listitem">Faeties voenges faagebyjresh</p>
<p type="listitem">Åarjelsaemien lohkehtæjjah leah daamtaj oktegh  skuvlebyjresisnie jïh vaenie laavenjostoem utnieh jeatjah  faagi vööste</p>
<p type="listitem">Maahtoelutnjeme saemien lohkehtæjjide</p>
<p>Akte faageviermie aktem vihkeles råållam maahtoelutnjemen soejkesjidie jïh strategijide. Akte sjyöhtehke teema åarjelsaemien lohkehtæjjide sæjhta vuesiehtimmien gaavhtan maajhööhpehtimmiepedagogihke jïh learoevierhtiedorjemasse årrodh.</p>
<p><em type="italic">Tjaalegisnie <span type="quote">”Strategi for kompetanseutvikling i videregående opplæring i Nord-Trøndelag 2009-2012”</span> (nænnoestamme Fylhkendigkeste 2009), tjåadtjoeji, sitaate: </em></p>
<p><em type="italic">Dah darjomh dejnie faageles viermine leah maahtoelutnjeme aktene vijries goerkesisnie. Viermieh leah daerpies dïrregh orreme, ij ajve giehtjedimmien jïh maahtoeevtiedimmien gaavhtan dejtie orre learoesoejkesjidie gaajhkine faagine, men aaj sisvegem jïh vuekiem reformesne vihtiestidh. Daate lea haestemh mah sijhtieh ryöhkedh. Vihkeles dah faageles viermieh annje nuepieh åadtjoeh minngieööhpehtimmiem </em><em type="italic">jïh åenebe kuvsjh öörnedidh lohkehtæjjaj jïh bihkedæjjaj daerpiesvoeti mietie, jïh guhkiebasse evtiedimmine jïh vuekine faagine barkedh. </em></p>
<p>Saaht guktie, daelie saemien lohkehtæjjah aaj byöroeh nuepieh åadtjodh daerpiesvoetide tjïelkestidh jïh tsevtsedh guktie edtja ekonomeles vierhtieh prijoriteradidh minngieööhpehtæmman jïh evtiedimmiebarkose mejtie dah faageles viermieh utnieh.</p>
<p><em type="bold">Råajvarimmie: </em>Dan åvteste ij naan viermie gååvnesh saemien lohkehtæjjide åarjelsaemien dajvesne dle aalkeme Byjjenimmieprogrammine Noerhte-Trööndelagesne digkiedidh juktie dagkeres faageviermiem tseegkedh. (Byjjenimmieprogramme lea akte guejmievoete mij lea tseegkesovveme juktie aktem vielie åeliedihks laavenjostoem sjugniedidh abpe byjjenimmesne, jïh Noerhte-Trööndelagen fylhkentjïelte lea åvtehke. Doh jeatjebh leah NAV, KS, NHO, Noerhte-Trööndelagen Fylhkenålma jïh HiNT). Nordlaanten Fylhkenålma, mij aktem nasjovnaale dïedtem åtna iktedimmien åvteste åarjelsaemien gïelelïerehtimmeste, lea Skuvleviermietjåanghkosne 07.03.2012 daam skraejriem dåårjeme jïh haasteme Noerhte-Trööndelagen fylhkentjïeltem dam råajvarimmiem guhkiebasse hammoedidh. </p>
<p>Kråangken jåarhkeskuvle dïedtem åådtje viermiebarko-jne nïerhkedh, laavenjostosne Byjjenimmieprogrammine. Byjjenimmieprogramme maahtojne viehkehte jïh råajvarimmiem hammoedidh. Dan åvteste dan vaenie lohkehtæjjah jïh dah leah gelline skuvline aktene stoerre dajvesne, dle maahta daerpies årrodh tjåenghkies viermietjåanghkojne lohkehtæjjide gaajhkine daltesinie skuvlevierhkesne, jïh abpe åarjelsaemien dajveste.</p>
<p>Dïhte våarome viermiebarkose sæjhta dïhte saemien learoesoejkesjevierhkie årrodh, Maahtoelutnjeme 2006- Saemien (ML06-S), mij tjaangemeoksine åtnasåvva juktie aktem ellies saemien fokusem åadtjodh abpe maadthlïerehtimmesne, jïh jolleskuvlen vööste.</p>
<p>Aalkovisnie (tjaktjen 2012) aktine tjåanghkojne aalka lo-hkehtæjjide jåarhkedaltesisnie Nordlaanteste, Noerhte- jïh Åarjel-Trööndelageste. Nordlaanten Fylhkenålma faageviermiem faalehte golme <span type="quote">«baalte sesjovnh»</span> dejnie fïerhten jaepien åarjelsaemien gïelekonferansine, jïh viermiem haasta teemah jïh håalijh raeriestidh dan voestes gïelekonferansese gïjren 2013.</p>
<p>Akte maalle viermiebarkoste maahta göökte sjïere tjå-anghkoeh lohkehtæjjijste årrodh, akte tjåanghkoe jåarhkeskuvlen lohkehtæjjide jïh akte tjåanghkoe maadthskuvlen lohkehtæjjide tjaktjege, jïh faalenasse viermietjåanghkoej bïjre gåabpagidie dåehkide Nordlaanten FA’n fïerhtenjaepien 45gïelekonferansine gïjrege. Daesnie maahta aaj digkiedidh mejtie gåarede åarjelsaemien gïelekonferansem faagepedagogeles biejjine iktedidh gïjrege.</p>
<p><em type="bold">Aajkoe: </em>Learoesoejkesjinie Maahtoelutnjeme Saemien (ML06S) buerebelaakan barkedh, jïh viehkiehtidh guktie saemien learohkh aktem seammavyörtegs lïerehtimmiem åadtjoeh. Vihkeles tjïertestidh akte åarjelsaemien faageviermie edtja aktem fokusem utnedh gusnie faage jïh daajroe lea våarome. Dah faageles krïevenassh, jïh mah ulmieh mejtie veanhtede learohkh edtjieh jaksedh, edtjieh seamma årrodh dovne åarjelsaemien lïerehtæmman jïh sïejhme lïerehtæmman. </p>
<p><em type="bold">Faagevierhtieh/maahtoe: </em>Byjjenimmieprogramme Noerhte-Trööndelagesne, HiNT, Nordlaanten Fylhkenålma, viermieprogramme åarjelsaemien fylhkentjïeltine, Saemien Jolleskuvle. </p>
<p><em type="bold">Dïedte/laavenjostoeguejmieh: </em>Noerhte-Trööndelagen fylhkentjïelte/jeatjah åarjelsaemien fylhkentjïelth, tjïelth jïh Nordlaanten Fylhkenålma. </p>
<p><em type="bold">HAESTEMH: </em>● </p>
<p>FAETIES ÅARJELSAEMIEN ●</p>
<p>LOHKEHTÆJJAVIERMIE●</p>
<p>FAETIES VOENGES FAAGEBYJRESH●</p>
<p>DÅARJEDIMMIE JÏH IKTEDIMMIE ●</p>
<p>ULMIEKRÏEVENASSIJSTE ML06-S’sne●</p>
<p>PRIJORITERADIMMIEH JÏH STRATEGIJH ●</p>
<p>MAAHTOELUTNJEMASSE</p>
<p><em type="bold">DÆJPELES ÖÖRNEDIMMIE: </em>● </p>
<p>KRÅANGKEN JÅARHKESKUVLE: ●</p>
<p>NORDLAANTEN FÅ</p>
<p><em type="bold">FAAGEVIERHTIDEH/MAAHTOE: </em>● </p>
<p>BYJJENIMMIEPROGRAMME</p>
<p>NOERHTE-TRÖÖNDELAGESNE ●</p>
<p>HINT●</p>
<p>NORDLAANTEN FYLHKENÅLMA ●</p>
<p>VIERMIEPROGRAMME ÅARJEL-</p>
<p>SAEMIEN FYLHKENTJÏELTINE ●</p>
<p>SAEMIEN JOLLESKUVLE</p>
<p><em type="bold">DÏEDTE/LAAVENJOSTOEGUEJMIEH: </em>● </p>
<p>NOERHTE-TRÖÖNDELAGEN</p>
<p>FYLHKENTJÏELTE ●</p>
<p>JEATJAH FYLHKENTJÏELTEN JÏH</p>
<p>TJÏELTEN SKUVLEAAJHTERH ●</p>
<p>NORDLAANTEN FYLHKENÅLMA</p>
<p><em type="bold">RÅAJVARIMMIE: </em></p>
<p><em type="bold">FAAGEVIERMIEH ÅARJELSAEMIEN </em></p>
<p><em type="bold">GÏELELOHKEHTÆJJIDE </em></p>
<p><em type="bold">GAAJHKINE DALTESINIE </em></p>
<p><em type="bold">ÅARJELSAEMIEN </em></p>
<p><em type="bold">DAJVESNE </em></p>
<p><em type="bold">DÅARJEDIMMIE: </em></p>
<p><em type="bold">ÅRLIG FÏERHTEN JAEPIEN </em></p>
<p><em type="bold">FAAGEVIERMIETEEMAH </em></p>
<p><em type="bold">GAAJHKIDE </em></p>
<p><em type="bold">ÅARJELSAEMIEN </em></p>
<p><em type="bold">LOHKEHTÆJJIDE </em></p>
<p><em type="bold">ÅARJELSAEMIEN GÏELE- </em></p>
<p><em type="bold">KONFERANSESNE </em><em type="bold">(NORDLAANTEN </em></p>
<p><em type="bold">FÅ) </em></p>
<p><em type="bold">ÖÖRNEDIMMIE: </em></p>
<p><em type="bold">VOESTES </em></p>
<p><em type="bold">TJÅANGHKOE </em></p>
<p><em type="bold">KRÅANGKEN JÅAS: </em></p>
<p><em type="bold">LOHKEHTÆJJAH </em></p>
<p><em type="bold">JÅARHKESKUVLINE </em></p>
<p><em type="bold">ÅARJELSAEMIEN </em></p>
<p><em type="bold">DAJVESNE </em></p>
<p><em type="bold">AAJKOE: </em></p>
<p><em type="bold">BUEREBE </em></p>
<p><em type="bold">DÅARJEDIMMIE </em></p>
<p><em type="bold">LEAROESOEJKESJISTIE </em></p>
<p><em type="bold">MLO6-S JÏH </em></p>
<p><em type="bold">SEAMMAVYÖRTEGS </em></p>
<p><em type="bold">LÏEREHTIMMIE </em></p>
<p><em type="bold">SAEMIEN </em></p>
<p><em type="bold">LEAROEHKIDIE </em></p>
<p><em type="bold">MAALLE ÅARJELSAEMIEN LOHKEHTÆJJAVEARMAN: </em>46 </p>
<p>Guvvie: Meerke Krihke Leine Bientie <em type="bold">6.4 JEATJAH LAAVENJOSTOERÅAJVARIMMIEH: </em></p>
<p><em type="bold">Viehkiehtidh tseegkedh jïh tjïrrehtidh </em><em type="bold">mentovrprogrammem learoehkidie /studentide </em><em type="bold">saemien gïelelïerehtimmesne. </em></p>
<p><em type="bold">Våarome/haestemh: </em>Mentovreprogramme jïh gïelebiesie leah vuekieh mah daamtaj neebnesuvvieh åarjelsaemien gïelelïerehtimmesne. Dïhte dan åvteste dïhte teoretihkeles lïerehtimmie maam skuvlesne åådtje, ij oktegh darjoeh guktie saemien akte jielije gïele sjædta, dan guhkiem dan soe vaenie sijjieh gååvnesieh gusnie maahta gïelem nuhtjedh. Daate akte stoerre haesteme åarjelsaemien dajvesne. </p>
<p>Åadtjodh saemiestidh gosse iemie saemiestidh; barkosne, stååkedimmesne jïh ovmessie darjoeminie – aktem jeatjah såarhts gïelelïerehtimmiem jïh gïelejearsoesvoetem vadta. Uvtemes dle geerve almetjh mah gïelebiesine jïh mentovreprogrammine åtnasuvvieh. Dah dam aarkebiejjien njaalmeldh gïelem haalvoeh, jïh leah maaje lissine tjïelke guedtijh aerpievuekeste. Men jeenjesh dejstie eah doesth lohkehtæjjine årrodh.</p>
<p>Jis kuvsjh öörnesuvvieh dejtie mah edtjieh mentovrine årrodh dle sån jienebh åarjelsaemien gïele- jïh aerpievuekien guedtijh sijhtieh soptsestimmieguejmine årrodh studentide mah åarjelsaemien ööhpehtimmiem vaeltieh, jïh gïelehaarjanimmesne maanagiertine, maadthskuvline jïh jåarhkeskuvline.</p>
<p><em type="bold">Råajvarimmien bïjre: </em>Gïelejarnge Gïelem nastedh lea laavenjostosne HiNT’ine aktine mentovreprogrammine nïerhkeme åarjelsaemien lïerehtæmman, akten maallen mietie Upmejen universiteeteste/gïelejarngeste Staaresne. Voestes tjåanghkoe 12 mentovrigujmie Snåasesne eelki tsiengelen 2013. Ussjedamme daam programmem tjïrrehtidh goh akte desentraliseradamme öörnege. </p>
<p><em type="bold">Aajkoe: </em>Aajkoe lea dam njaalmeldh smaaregïelem sertiestidh, <span type="quote">«aarkebiejjien gïele»</span>, goh akte lissietahke dan byjjes teoretihkeles gïelelïerehtæmman. Haarjanidh soptsestidh lea vihkeles dan åvteste gïelesijjieh fååtesieh, jïh gïeletsagkesh heerredidh. </p>
<p><em type="bold">Laavenjostoeguejmieh: </em>Akte iemie laavenjostoesijjie mentovreprogrammen bïjre sæjhta fylhkentjïelten råållan jïh funksjovnen tjïrrh årrodh åarjelsaemien gïelejarngine. 47 </p>
<p>7.0 Åeniedimmie</p>
<p type="listitem">Regijovnaale dahkoesoejkesje åarjelsaemien gïelese jïh  kultuvrese lea dorjesovveme dan åvteste:</p>
<p type="listitem">Åarjelsaemie gïele lea tjïelkestamme goh akte itjmies håvhtadihks gïele, jïh dan åvteste aktem sjïere fokusem  åådtjeme nasjovnaale laakine jïh soejkesjinie, jïh  nasjovnaale saemiepolitihkesne.</p>
<p type="listitem">Noerhte-Trööndelagen fylhkentjïelte aktem orre råållam åadtjoeji goh regijovnaale gïelereeremeåårgane, gosse  Snåase jïh Raavrevijhke guektiengïelen reeremetjïeltine  sjïdtin.</p>
<p type="listitem">Unnebelåhkoedåeriesmoerh jïh daaroedehtemepolitihken histovrije annje nåakelaakan tsevtsieh.</p>
<p type="listitem">Lïerehtimmie åarjelsaemien gïelesne jïh kultuvredaajrosne ij leah nuekies hijven  viertiestamme laakeviedteldihkie reaktajgujmie  jïh learoesoejkesjevierhkine. Naemhtie dovne  maadthskuvlide jïh jåarhkeskuvlide.</p>
<p type="listitem">Dïhte barkoe saemien aamhtesigujmie, ovmessie daltesinie dovne politihkeles jïh byögkeles reeremisnie,  mujvies, juakeme dïedteråållah åtna jïh faeties aktivyöki  barkoe.</p>
<p type="listitem">Fylhkentjïelte sæjhta barkoem lissiehtidh juktie laakeviedteldihkie reaktah jïh sïejhme nasjovnaale  saemiepolitihkem illedh råajvarimmiejgujmie jïjtsh  gïehtelimmiesuerkine, jïh råållesne goh regijovnaale  dïedteaktööre.</p>
<p type="listitem">Dahkoesoejkesje edtja viehkiehtidh daajroem lissiehtidh jïh buerebe bijjieguvviem, iktedimmiem jïh  ellies ussjedimmiem åadtjodh Noerhte-Trööndelagen  fylhkentjïelten barkosne åarjelsasemien gïelen jïh  kultuvren gaavhtan.</p>
<p>Dahkoesoejkesje ållermaahta dïedtebarkoeh, haestemh jïh råajvarimmieh ektiedamme daase: 1. Regijovnaale reereme saemien aamhtesijstie, <em type="italic">Råajvarim- </em><em type="italic">miejgujmie jïjtse gïehtelimmesne. </em>2. Regijovnaale iktedimmie saemien gïelelïerehtimmeste – </p>
<p><em type="italic">Regijovnaale råajvarimmiegujmie iktedæmman saemien gïelelïerehtæmman abpe ööhpehtimmesne. </em></p>
<p>Goh akte bijjemes råajvarimmie <em type="bold">Regijovnaale reeremasse saemien aamhtesijstie </em>dle raereste aktem raeriestæjjabarkoem tseegkedh Noerhte-Trööndelagen fylhkentjïeltesne. Funksjovne edtja akte bijjemes dïedtem gorredidh ihke nasjovnaale laakh jïh sïejhme saemiepolitihke gïetesuvvieh jïh illesuvvieh gaajhkine fylhkentjïelten gïehtelimmiesuerkine. Daate råajvarimmie sæjhta aaj vihkeles årrodh juktie maehtedh nïerhkedh jïh vijriesåbpoe barkedh jeatjah råajvarimmiejgujmie jïjtse gïehtelimmesne. </p>
<p>Råajvarimmiebielesne 1 dle råajvarimmie nr, 9: <em type="italic">Formaliseradimmie råålleste goh åarjelsaemien vierhtiejåarhkeskuvle, </em>aaj byöroe joekoen jolle prijoriteetem åadtjodh. Dïhte dan åvteste fylhkentjïelte dïedte saemien lïerehtimmien åvteste jåarhkedaltesisnie lea ektiedamme Kråangken jåarhkeskuvlese goh åarjelsaemien vierhtieskuvle. Jis edtja buektiehtidh daam råållam eensilaakan utnedh, dovne aktem hijven saemien lïerehtimmiefaalenassem vedtedh jïh daerpies evtiedimmiebarkojne gïehtelidh, dle daerpies dovne dïedtebarkojde tjïelkestidh jïh maadthfinansieradimmiem lissiehtidh. </p>
<p>Regijovnaale iktedæmman saemien gïelelïerehtimmeste dle raeriestamme njieljie iktedimmiemaallh /råajvarimmieh lïerehtæmman saemien gielesne dennie 13-jaepien skuvlebaelesne jïh jollebe ööhpehtimmesne.</p>
<p>Aaj daesnie dïhte voestes maalle, <em type="italic">Raeriestimmiedïenesje åarjelsaemien lïerehtæmman, </em>sæjhta aktem bijjemes iktedimmiefunksjovnem utnedh jïh aktem ållesth, operatijve dïedtem utnedh ektiedamme dejtie jeatjah maallide; <em type="bold">Nænnoesåbpoe bïevnesegalkeme, Åarjelsaemien lohkehtæjjaviermie jïh Mentovreprogrammem tseegkedh. </em></p>
<p>Gosse raeriestæjjadïenesjem saemien lïerehtæmman Kråangken jåarhkeskuvlese ektede, dle funksjovne sæjhta akte mihte sjïdtedh, dovne vierhtieskuvleråållesne jïh aktene iktedimmiefunksjovnesne tjïelti/maadthskuvli vööste, HiNT, åarjelsaemien gïelejarngh jïh jeatjah dïedteaktöörh saemien gïelelïerehtæmman. 48</p>
<p>Du skal være med å bestemme Du skal kunne utvikle dine talenter Det skal være kort vei fra idé til handling Sammen skaper vi den beste framtida</p>
</body></document>
