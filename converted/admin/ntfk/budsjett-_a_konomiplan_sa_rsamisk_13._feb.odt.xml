<document xml:lang="sma" id="no_id"><header><title/><genre code="admin"/><author><unknown/></author><wordcount>2388</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.ntfk.no/Aarjelsaemien/Documents/Budsjett-%20%C3%B8konomiplan%20s%C3%B8rsamisk%2013.%20feb.docx</origFileName><parallel_text xml:lang="nob" location="budsjett2013_ferdig.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">BUDSJEDTE 2013</p>
<p>Ekonomijesoejkesje 2013-2016</p>
<p xml:lang="nob">SIDE 1</p>
<p>Dijjen vuesiehtimmie Mijjen vuesiehtimmie Aamhtesegïetedæjja Biejjie 12/08103-35 May-Wenche Hestø 13.11.2012</p>
<p>Jaepiebudsjedte 2103 jïh ekonomijesoejkesje 2013-16</p>
<p xml:lang="nob">Sisvege</p>
<p>Fylhkenraerien raeriestimmie nænnoestæmman:</p>
<p xml:lang="nob">1. DÏENESJEDORJEMASSE</p>
<p xml:lang="nob">1.1. ÖÖHPEHTIMMIE</p>
<p xml:lang="nob">1.2 FAAGESKUVLH</p>
<p xml:lang="nob">1.3 FEALADIMMIE</p>
<p xml:lang="nob">1.4 REGIJOVNAALE EVTIEDIMMIE</p>
<p xml:lang="nob">1.5 KULTUVRE</p>
<p xml:lang="nob">1.6 BAENIEHEALSOE</p>
<p xml:lang="nob">1.7 FYLHKENTJÏELTEN ÅEJVIE JÏH FYLHKENDIGKIE</p>
<p xml:lang="nob">1.8 POLITIHKELES GÏEHTELIMMIE, STUVREME, BARKOEDÅEHKIE</p>
<p xml:lang="nob">1.9 GÏEHTJEDIMMIE JÏH VAAKSJOME</p>
<p xml:lang="nob">3. STUVREMESIGNAALH, SALDERINGE J.V.</p>
<p xml:lang="nob">4. GÏEHTELIMMIE 2012</p>
<p xml:lang="nob">5. FYLHKENDIGKIEN BUDSJEDTESUERKIE</p>
<p xml:lang="nob">6. LÖÖNESTEHTEME, GUHKIES LAAJKOE, LIKVIDITEETE, FOENTE JÏH GARANTIJEDÏEDTE</p>
<p xml:lang="nob">7. EKONOMELES GUVVIEH</p>
<p xml:lang="nob">8. BYJJES NÆNNOESTIMMIEH</p>
<p xml:lang="nob">9. LISSIETJAALEGH</p>
<p xml:lang="nob">SIDE 2</p>
<p>Fylhkenraerien raeriestimmie nænnoestæmman:</p>
<p>1. Reaktavåaroemisnie laakesne skaehtien bïjre beetnehjeeluvistie jïh baalhkeste (skaehtielaake) § 1-2 (2), dle edtja jaepien 2013 baalhkaskaehtiem Noerhte-Trööndelagen fylhkentjïeltese nænnoestidh 2,65 %-gujmie dehtie baalhkeste mestie skaehtiem maaksa tjïelteskaehtielikningesne persovneles skaehtievedtijidie jïh jaemieheekide. Dastegh Stoerredigkie jeatjah bijjemesåasah nænnoste jaapan 2103, dle dah faamoem åadtjoeh.</p>
<p>2. Jaepiebudsjedte 2013 jïh ekonomijesoejkesje 2013-16 nænnoestamme sjædta daaletje raeriestimmien mietie fylhkenraereste, gålkoen 13. biejjeste 2012.</p>
<p>3. Gïehtelimmiebudsjedten mierieh naemhtie bïejesuvvieh:</p>
<p xml:lang="nob">BUDSJETTSKJEMA 1A</p>
<p xml:lang="nob">BUDSJETTSKJEMA 1B</p>
<p xml:lang="nob">SIDE 3</p>
<p>4. Skåårvemebudsjedten mierieh naemhtie bïejesuvvieh:</p>
<p xml:lang="nob">BUDSJETTSKJEMA 2A</p>
<p xml:lang="nob">BUDSJETTSKJEMA 2B</p>
<p>Skåårvemebudsjedte prosjektine tjïertestamme sjædta, 1.lissietjaalegen mietie.</p>
<p>5. Dastegh fylhkentjïelte aktem dïenestem reeknehlåhkosne åtna jaapan 2013, jïh dïeneste fylhkendigkien budsjedtesuerkesne, dle sektovri netto spååredimmieh jïh netto vielieåtnoeh orrestamme sjædta budsjedtesne jaapan 2014, viertiestamme budsjedtine 2013. Dastegh fylhkentjïelte aktem faetiem åtna reeknehlåhkosne jaapan 2013, jallh faetie fylhkendigkien budsjedtesuerkesne, dle dah orrestamme dåarjoeh gïetesuvvieh goh akte bielie jaepietjïelkestimmeste. Gïehtelimmieh maehtieh veeljedh dam orrestamme dåarjoem foentese læjkodh jïh dam mænngan nuhtjedh.</p>
<p>6. Edtja skåårvemelöönemh bæjjese vaeltedh, tjåanghkan 293.527.000 kråvnine jaepien 2013, skåårvemebudsjedtenmietie. Edtja nænnoestidh man guhkiem edtja daejtie löönemidie maeksedh daaletje budsjedten mietie (åesiemaaksoe) jïh tjïeltelaaken nænnoetimmien mietie. Edtja dejtie jeatjah löönemekrievenasside finansenjoelkedassi mietie nænnoestidh.</p>
<p>7. Fylhkenraerie jïh gïehtjedimmiemoenehtse edtjieh åvtelen jaepien 2012 minngiegietjesne fylhkendigkien dåarjoeh joekedidh jaapan 2013, jïjtse dïedtesuerkien sisnjelen budsjedtenjoelkedassi mietie. Fylhkenraerie luhpiedimmiem åådtje budsjedtem jarkelidh suerkeij gaskem budsjedtejaepesne gosse lea sektovredåarjoej bïjre dahkoebudsjedtesne, vuesiehtimmien gaavhtan barkijevierhtieh.</p>
<p xml:lang="nob">SIDE 4</p>
<p>8. Netto gïehtelimmiemierie fylhkentjïelten åajvan jïh fylhkendægkan, lea naemhtie:</p>
<p>Gïehtelimmiemierie 2013-16- Fylhkentjïelten åejvie jïh fylhkendigkie</p>
<p xml:lang="nob">RAMME SIDE 4</p>
<p>9. Maaksoe fylhkentjïelten åajvan jïh fylhkenraeride bæjjese staeriesåvva 4 %, jïh dåarjoe fylhkendigkiedåehkide bæjjese staeriesåvva 3,3 %, sïejhme baalhka- jïh åasabijjiedimmien mietie.</p>
<p>(Edtja aamhtesem vijriesåbpoe gïetedidh fylhkendigkesne)</p>
<p xml:lang="nob">SIDE 5</p>
<p>Fylhkenraerien vuarjasjimmie:</p>
<p>Sïejhme guvvie:</p>
<p>Fylhkenraerie edtja faageskuvlide, ööhpehtimmiem jïh kultuvreinstitusjovnide nænnoestehtedh jaepien 2013, jïh lea eajhnadovveme 18 millijovnh kråvnah dehtie sjidtedimmeste frijje baalhkine foentide læjkodh.</p>
<list><p type="listitem">13 millijovnh akten bufferasse gosse edtja dahkoedaltesem giehpiedidh 99 mill. kråvnajgujmie dej båetiji jaepiej</p>
<p type="listitem">5 mill. kråvnah akten væjroefoentese</p>
<p type="listitem">Skåårvemedaltese annje jolle sjædta daan tïjjen stööremes geajnoebigkeminie jaepien 2013, ållesth 409 mill. kråvnah.</p>
</list><p>Jeahtasåvva Nöörje lea dïhte laante gusnie gaajhke dan hijvenlaakan jåhta guktie politihkerh tjuerieh geerestidh, jïh Noerhte-Trööndelagen gaavhtan dle naa hijven sjeahta jaepien 2013. Mijjieh aktem lissiehtimmiem åadtjobe frijje vierhtine staatebudsjedteste jaapan 2013 medtie 41 mill. kråvnine, viertiestamme voestes budsjedtine jaapan 2012. Dan åvteste dle ij dan daerpies sjïdth gïehtelimmiem sjïehtedidh goh aarebi bieljelamme, men seamma tïjjen dle daejrebe dïhte stööremes vueliedimmie båata 2014 raejeste.</p>
<p>Dan åvteste dle fylhkenraerie veanhta væjsehke ij gaajhkide beetnegidie nåhtadidh jaepien 2013, men 18 millijovnh kråvnah lissiehtahkeste foentide læjkodh, mah maehtieh åtnasovvedh dej båetiji jaepiej gosse tjuara gïehtelimmiedaltesem lissiehtidh. Læjhkan dle beetnegh aajmene mubpien jaepien juktie faageskuvlem nænnoestehtedh, gründerefoentem tseegkedh, stuerebe daerpiesvoeth dåarjedidh lissiehtamme tjïrrehtimmien gaavhtan, jïh vuartoeh illedh kultuvreinstitusjovnijste Noerhte-Trööndelagesne jïh numhtie vijriebasse.</p>
<p>Hijven ekonomijestuvreme lea dïhte våarome orreme ihke fylhkendigkie lea buektiehtamme stoerre råajvarimmieh skuvline jïh geajnojne tjïrrehtidh. Dan åvteste akte disposisjovnefoente tseegkesovveme, dle dïhte mijjem viehkehte dejtie haestiemidie dåastodh mah båetieminie, gosse edtja daejtie råajvarimmide maeksedh.</p>
<p>Akte dagkeres buffere lea aaj væjsehke daej göökte juerieboelhki vööste:</p>
<list><p type="listitem">Dej minngemes govhte jaepiej dle gaskemedtien aktem fïerhtenjaepien lissiehtimmiem åtneme mijjen frijje baalhkine medtie 24 mill. kråvnine. Geerve daam lissiehtassem mievriestidh jaepeste jaapan, men nov maahta vienhtedh aaj fylhkentjïelte tïjjen åvtese sæjhta hijvenlaakan lissiehtassem niktedh nöörjen eknomomijesne. Seamma tïjjen dle vihkeles daam krööhkestidh: Gosse staate akten reallissiehtassen bïjre soptseste, dle ij læjhkan daarpesjh stuerebe dahkoesijjie sjïdtedh fylhkentjïeltese. Mijjieh dååjrehtamme bielieh lissiehtimmeste tjuerieh åtnasovvedh jollebe maaksoeh maeksedh, juktie jarkelimmieh demografijesne jïh pensjovnemaaksojne jaabnedidh. Jaepien 2013 dle lissiehtamme pensjovne oktegh ovrehte 5 millijovnh kråvnah.</p>
<p type="listitem">Jaepien 2014 raejeste akte orre baalhkaöörnege båata jïh daan biejjien ij guhte maehtieh effektem daestie mievriestidh. Daan biejjien dle ij leah orre bïevnesh dan bïjre staateste båateme.</p>
</list><p>Fylhkentjïelten stoerre haesteme lea tjåadtjoen: Jaepien 2005 raejeste 2012 raajan dle mijjieh lissiehtamme mijjen maaksojde reentide jïh åesiemaaksojde 98 mill. kråvnajgujmie. Dïhte dan åvteste mijjieh skuvlevijriedimmiej jïh asfalteprogrammen tjïrrh libie vielie lööneme jïh laajkoem lissiehtamme ovrehte 1,1 millijardh kråvnajgujmie boelhken 2006-2012. Daah hijven råajvarimmieh, mej bïjre akte tjåenghkies fylhkendigkie lea sïemes, edtjebe daelie maeksedh.</p>
<p>Tïjjen åvtese edtjebe löönemelaajkoem, reentah jïh åesiemaaksoeh vielie lissiehtidh, 1928 millijovnh kråvnijste jaepien 2012, 2402 millijovnh kråvnide jaepien 2016. Mijjieh reentadaltesem jïh åesiemaaksoem ovrehte 43 millijovnh kråvnajgujmie lissiehtibie.</p>
<p>Dan åvteste dle Fylhkenraerie raereste aktem dahkoenjoelkedassem löönemelaajkose sjïehtesjidh jaepien 2016 raejeste, dej signaali mietie mejtie fylhkendigkie vedti ruffien. Rïektesisnie dle löönemelaajkoe tjåadtjoen sjædta 2,4 millijardh kråvnine, juktie dah löönemh dan mænngan eah stuerebe sjïdth goh dam maam mijjieh åesiemaaksojne maeksebe. Dastegh dahkoenjoelkedassen bijjelen båetebe akten jaepien, dle tjoerebe dam staeriedidh båetiji jaepiej. Dahkoenjoelkedasse dorje guktie veanhtadamme salderingehaesteme naemhtie sjædta båetiji jaepiej.</p>
<p xml:lang="nob">SIDE 6</p>
<p xml:lang="nob">RAMME SIDE 6</p>
<p>Graafe bijjielisnie vuesehte dahkoedaltese jaepien 2013 raejeste 2016 raajan tjuara ånnanidh medtie 99 mill. kråvnajgujmie.</p>
<p>KOSTRA-taallh vuesiehtieh mijjen maaksoeh leah laanten gaskemedtien bijjielisnie gelline dïenesjesuerkine. KOSTRA-viertiestimmieh våaroeminie åtna fïerhten årrojen maaksoeh, jïh ij demografijem jïh kvaliteetem krööhkh. Mijjen 133.000 årrojigujmie dle ibie buektehth våålese båetedh akten laanten gaskemedtien gaåjkoe, goh Åarjel-Trööndelagen fylhkentjïelte maahta sov 300.000 årrojigujmie. Mööleme fylhkentjïelti vööste, mah leah seammaplïeres mijjine, vuesiehtimmien gaavhtan Sogn- jïh Fjordane (108 000 årrojh), dle mijjen taallh vuesiehtieh mijjieh hijvenlaakan gïehteleminie.</p>
<p xml:lang="nob">SKÅÅRVEMH</p>
<p>Fylhkenraerie dam stööremes geajnoeråajvarimmiem gåess'akt raereste, 409 milljovnh kråvnajgujmie skåårveminie jaepien 2013, jïh 1375 mill. kråvnah soejkesjeboelhken.</p>
<p>Jaepien 2013 dle skuvleskåårvemh soejkesjamme 59 mill. kråvnaj åvteste. Skåårvemesoejkesje <span type="quote" xml:lang="nob">"En skole for framtida- videregående skole i Nord-Trøndelag mot 2020"</span> sæjhta dan åvteste illehtamme sjïdtedh mubpien jaepien. Daate lea tjïjhtje jaepieh aarebi goh dam maam fylhkendigkie soejkesji gosse soejkesjem nænnosti jaepien 2006.</p>
<p>Naemhtie dle mijjieh annje tjarke skåårveminie. Skåårvemebudsjedte lea læssanamme 95 millijovnh kråvnaj raejeste jaepien 2006, 480 millijovnh kråvnaj raajan 2013.</p>
<p>Goh bijjielisnie neebneme dle mijjen jolle skåårvemedaltese dahkoesijjiem giehpede dej jaepiej åvtese, gosse edtjebe daejtie skåårvemidie maeksedh. Seamma tïjjen dle aktem vueliedimmiem åadtjobe 2014 raejeste, dan åvteste mijjieh ibie vielie maehtieh momskompensasjovnem nåhtadidh skåårvemistie dahkoebudsjedtesne.</p>
<p>Gåabegh bielieh sijhtieh jiehtedh fylhkentjïelte tjuara gïehtelimmiedaltesem giehpiedidh.</p>
<p xml:lang="nob">ÖÖHPEHTIMMIE</p>
<p>Dennie nænnoestamme ekonomijesoejkesjisnie libie aktem giehpiedimmiem soejkesjamme ööhpehtimmesne 6.6 millijovnh kråvnajgujmie jaepien 2013. Dam joekedamme naemhtie guktie suerkie 8 millijovnh kråvnah åådtje fylhkenraerien raeriestimmesne, guktie akte rïektes mierielissiehtimmie sjædta 1,3 mill. kråvnine - daate sæjhta jiehtedh akte mierie seamma daltesisnie goh jaepien 2012. Dejnie jarkelimmine suerkien mierien sisnjelen, ållesth medtie 15 millijovnh kråvnah, dle mijjieh råajvarimmieh prijoriteradamme daej suerkiej sisnjeli:</p>
<list><p type="listitem">Dïhte barkoe lissiehtamme tjïrrehtimmine jåarhkeskuvlesne lea illedahkh vadteme. Daan skuvlejaepien dle medtie 60 jienebh learohkh jåa2'-n sïjse tsaakeme goh veanhtadamme, mijjen dååjrehtimmietaalli mietie. Jienebh mah faageprieviem utnieh jåa3 lissiebigkemem syökoeh, juktie sïejhme studijemaahtoem åadtjodh, jïh akte lissiehtimmie dejstie unnebelåhkoegïelen ohtsijijstie. Gosse jienebh jåarhkeskuvlem tjïrrehtieh dle maaksoeh aaj lissiehtieh, dovne dam struktuvrem tjåadtjoehtidh maam daan biejjien utnebe, jïh aaj dej laaken mietie laavenjasside illedh ( learohki reaktah).</p>
<p type="listitem">Jienebh lïerehtæjjah jïh learoekandidaath jåarhkeööhpehtimmiem tjïrrehtieh. Vaenebh learoelatjkoeh hiejhtesuvvieh jïh ahkedh jienebh learoelatjkoeh jïh lïerehtimmielatjkoeh dorjesuvvieh.</p>
<p type="listitem">Learohkelåhkoe sjïereööhpehtimmine edtja læssanidh.</p>
<p type="listitem">Vijriesåbpoe barkedh fylhkendigkien nænnoestimmine aamhtesisnie 14/12, ihke mieride maahtoeevtiedæmman nænnoestehtedh dejtie mah ööhpehtimmesne barkeminie.</p>
<p type="listitem">Daan beajjetje gïehtelimmiemieriem dalhketjidie jåarhkedh jåarhkeskuvline.</p>
<p type="listitem">Akte lissiehtimmie mierine Stientjen jåarhkeskuvlese jïh Ole Vig'en jåarhkeskuvlese, juktie leejjemen åvteste maeksedh Steinkjerhallesne jïh Stjørdalshallesne.</p>
<p type="listitem">Evtiedimmieprosjektem tjïrrehtidh mij lea ektiedamme akten tjåenghkies vijriedæmman Inderøyen jåarhkeskuvleste jïh noereskuvleste Inderøyesne, aktene laavenjostosne tjïeltine.</p>
<p type="listitem">Bïhkedassi mietie fylhkenraerien våaroemisnie dle raereste 0,5 millijovnh kråvnah juktie råajvarimmieh realfaagine jïh ammesgïeline nænnoestehtedh gaajhki jaepiej.</p>
</list><p xml:lang="nob">FAAGESKUVLE</p>
<p>Fylhkenraerie sæjhta faageskuvlem nænnoestehtedh golme millijovnh kråvnajgujmie juktie fylhkendigkien dongkemem jeakadidh:</p>
<list><p type="listitem">Hoksedh akte hijven faageskuvlefaalenasse evtiesåvva aktine ulmine mij edtja jielemen/suerkien/siebriedahken daan beajjetje jïh båetijen aejkien maahtoedaerpiesvoetem gorredidh</p>
<p type="listitem">Akte iktedimmie jïh laavenjostoe faageskuvlefaalenassi bïjre ORN'esne. (Lïerehtimmieregijovne noerhte, daaroen ORN)</p>
</list><p>Daate mierielissiehtimmie sijjiem vadta orre faalenassh tseegkedh; boreriggoperatööre Stjørdalen faageskuvlesne jïh Den digitale fagskolen i merkantile fag, Ytre Namdal fagskole. Faageskuvleståvroe dam minngemosth prijoriteradimmiem dorje.</p>
<p>Jienebh råajvarimmieh mah leah iktedimmien/laavenjostoen vööste stuvreme ORN'esne leah juhtieminie, jïh aktine lissiehtamme budsjedtemierine dle faageskuvleståvroe maahta evtiedimmievierhtieh læjkodh juktie vijriesåbpoe daejnie barkedh, g.j.:</p>
<list><p type="listitem">Evtiedimmie digitaale faageskuvleste mearoeburriefaagesne, akte 3-jaepien prosjekte man åvteste fylhkentjïelte tjuara raajan 200 000 kråvnah maeksedh fïerhten jaepien.</p>
<p type="listitem">Laavenjostoe Stjørdalen faageskuvlen jïh Fauske jåarhkeskuvlen gaskem faageskuvlefaalenassen bïjre baektieteknihken sisnjelen Fauskesne.</p>
<p type="listitem">Ovmessie evtiedimmieråajvarimmieh faageskuvline ektine, kraannafylhkine Nordlantesne jïh Åarjel-Trööndelagesne, vuesiehtimmien gaavhtan faagebieljelimmien bïjre skuvli gaskemsh, tjåenghkies maarkededoekeme, åtnoe ööhpehtimmiedalhketjistie.</p>
</list><p>Dïhte fierhten jaepien gïehtelimmiemierie faageskuvlide lea dej minngemes jaepiej ånnanamme. Daan budsjedtejaepien faageskuvlh 10 000-15 000 kråvnah vaenebe fïerhten studenten åvteste utnieh, goh 3-4 jaepien gietjeste. Faageskuvleståvroe tjuara eajhnadovvedh mejtie edtja vielie beetnegh nåhtadidh juktie dahkoebudsjedtem faageskuvlide lissiehtidh, jallh mejtie daan jaepien abpe lissiehtimmie edtja dejtie laavenjasside juhtedh mah leah bijjielisnie neebneme.</p>
<p xml:lang="nob">REGIJOVNALE EVTIEDIMMIE</p>
<p>Fylhkenraerie raereste 5 mill. kråvnah læjkodh akten skåårvemefoentese tseegkijidie. Daate akte råajvarimmie maam fylhkenraerie raereste aktene lïhke laavenjostosne jeatjah aktöörigujmie, jïh ulmie tjuara akte foente årrodh unnemes 10 millijovnh kråvnajgujmie. Tseegkemeboelhken dle daamtaj akte heaptoe vaahravyljehke kapitaalem reebledh. Dan åvteste dle fylhkenraerie guhkiem sov politihkeles våaroemisnie ulmine åtneme aktem <span type="quote">"aarehboelhkefoentem"</span> darjodh, juktie aalkovem aelhkebe darjodh tseegkijidie. Gellien aejkien dle pryöveme daam daerpiesvoetem dåastodh, gaskem jeatjah dle jienebh skåårvemefoenth tseegkeme (Namsove jïh Tråante). Daah foenth leah laejhtemem åådtjeme dan åvteste dah eah dam daerpies vaahram vaeltieh mah leah dagkarinie engasjementine, seamma tïjjen goh stoerre dïenestem krievieh gosse easkah veeljieh dagkarinie sïeltine skåårvedh. Ussjedamme daam foentem, maam Fylhkenraerie sæjhta tseegkedh, aarebi boelhkine nåhtadidh goh dah tseegkeme seejemegernie-foenth. Daate akte kapitaaledaerpiesvoete maam aaj SIVA jïh Innovasjovne Nöörje tjiertestieh.</p>
<p>Mejtie mijjieh edtjebe aktem aarehboelhken foentem sjïehteladtedh, aaj gohtjeme plåamstereïebje-foente, libie innovasjovnebyjresigujmie jïh aaj mijjen innovasjovnebyjresinie digkiedamme. Akte dejstie innovasjovnesïelte Proneon ulmijste jaapan 2012, lea aktem dïrregem skåårvemekapitaalese sjïehtesjidh - plåamstereïebje-kapitaale. Iemie mijjieh hammoedimmiem jïh öörnedimmiem digkiedibie daehtie foenteste mijjen innovasjovnebyjresigujmie.</p>
<p>Fylhkenraerie sæjhta aaj dejtie voenges baanghkide, SIVA'm jïh mubpide haestedh daam foentem dievhtedh aktine aalkoekapitaaline medtie 10 mill. kråvnine. Gosse fylhkentjïelte åvtene vaadtsa dle vienhtebe doh jeatjah aktöörh sijhtieh skraejriem åadtjodh aktem orre kapitaaledïrregem dåarjedidh dejtie sïeltetseegkemidie akten aareh evtiedimmieboelhken.</p>
<p>Fylhkentjïelten låhkoe regijovnale evtiedimmieprogrammeste lea seamma daltesisnie goh evteben jaepien. Ållesth 184 millijovnh kråvnah nåhtadibie dannie programmesne, desnie aaj spïelevierhtieh meatan.</p>
<p>Voereseraerie lea læssanamme 160 000 kråvnajgujmie juktie aktem laantekonferansem tjïrrehtidh 2013.</p>
<p xml:lang="nob">FEALADIMMIE</p>
<p>2013 raejeste dle fealadimmie tseegkeme goh jïjtse sektovre, juktie buerebelaakan daan suerkien maaksoeh vuesiehtidh.</p>
<p>Dah gaajh stoerre skåårvemh fylhkengeajnojne sæjhta jiehtedh asfalteprogramme jåarhka seammalaakan goh aarebi. Ussjedibie aaj prosjektine nïerhkedh fylhkengeajnosne 17, juktie Bangsund-gaejvide bueriedidh.</p>
<p>Sektovren gïehtelimmievierhtieh leah seamma daltesisnie goh 2012. Sektovre 0,34 mill. kråvnah åådtje juktie aktem soejkesjedïrregem åestedh mij lea daerpies gosse edtja faalenassem soejkesjidh skuvleskovhten jïh ektieskovhten sisnjeli.</p>
<p>Daelie jarkeleminie guktie edtja vierhtide ektieskovhtese nåhtadidh, gusnie mijjieh annje sjïehteladtebe faalenassem vihties ruvtijste jarkedh akten öörnegasse dongkemeskovhtine. Åasabijjiedimmien jïh lissiehtamme baalhkamaaksoej gaavhtan, mah leah stuerebe sjïdteme goh budsjedteradamme, dle ibie nahkesjamme gaajhkem dïenesjidh maam veanhtadamme darjodh dejstie latjkojste, mejtie skovhtesïeltigujmie utnebe. Ij naan fylhkh dan jïjnjem dongkemeskovhtem utnieh goh Noerhte-Trööndelage, men ibie dam reaktoe daltesem daan faalenassese gaavneme annje. Baaltelen dle annje golme tjïelth aajmene gusnie dongkeskovhte ij leah sjïehtesjamme. Goh akte lïhtse jarkelimmesne suerkien sisnjelen dle aktem giehpiedimmiem ruvtefaalenassijste juvnehtibie jaepien 2013.</p>
<p>Dej minngemes jaepiej dle væjroeh dåårjeme mijjen fylhkengeajnojne, jïh dan åvteste dle lissiemaaksoeh sjïdteme. Fylhkenraerie aktem foentem raereste vïjhte millijovnh kråvnine mij edtja dagkerh ovveanhtadamme maaksoeh maeksedh.</p>
<p>Gïehtelimmie jïh gorredimmie fylhkengeajnojste leah annje akte haesteme. Mierie lea seamma daltesisnie goh 2012- gosse dam nænnoestehti. Daelie aktine orre fylhkengeajnoesoejkesjinie 2014-17 barkeminie, jïh dam fylhkendægkan buakta ruffien 2013. Desnie sijhtieh vierhtiejoekedimmiem vuarjasjidh skåårvemidie jïh gïehtelæmman/gorredæmman, fylhkendigkien nænnoestimmien mietie, ruffien.</p>
<p xml:lang="nob">KULTUVRE</p>
<p>Fylhkenraerie jienebh råajvarimmieh raereste kultuvrelle infrastruktuvresne, jïjtjevyljehkevoetesne jïh minneden tjeahpoe- jïh kultuvrevuesiehtimmesne:</p>
<list><p type="listitem">Jaapan 2013 fylhkenraerie sæjhta dam kultuvrelle infrastruktuvrem nænnoestehtedh dejnie regijovnale kultuvreinstitusjovnine, daan laavenjostoen mietie mij lea evtiesovveme staatine jïh gåassoehtimmietjïeltigujmie. Stiklestad Nasjonale Kultursenter AS, Museet Midt IKS, Rock City, Namsos jïh Steinvikholm Musikkteater tjåanghkan aktem millijovnem vielie åadtjoeh.</p>
<p type="listitem">Fylhkenraerie sæjhta aaj jïjtjevyljehkevoetem nænnoestehtedh jïh dåarjoem Noerhte-Trööndelagen Idrettskretsese lissiehtidh, dan åvteste dïhte lea dïhte stööremes jïjtjevyljehkesiebrie mij lea noeri jïh maanaj vööste stuvreme. Daate aaj vihkeles juktie fysiske darjomh nænnoestehtedh, mij aaj akte vihkeles bielie byjjenimmieprogrammeste jïh almetjehealsoebarkoste. Noerhte-Trööndelagen Idrettsskrets aktem lissiehtimmiem åådtje 0,2 millijovnh kråvnine.</p>
<p type="listitem">Fylhkentjïelten akte stoerre festivaaledåarjoe aarebistie, men fylhkenraerie sæjhta nuepiem lissiehtidh ihke ovmessie öörnedimmieh mah leah jïjtjevyljehkevoetesne bïgkesovveme, aaj dagkerh skreejremevierhtieh åadtjoeh. Jaapan 2013 dle 0,3 millijovnh kråvnah daan åssjelasse lyjkebe.</p>
<p type="listitem">Orresjugniedimmei Vrimmel akte stoerre lahkoe sjïdteme. Fylhkenraerie sæjhta vijriesåbpoe barkedh aktine mobijle tjeahpoe- jïh kultuvrefestivaline, jïh gïehtelimmiebudsjedtem lissehte 0,5 millijovnh kråvnajgujmie daan darjoemasse.</p>
<p type="listitem">Juktie Sør-Gjæslingan reeredh goh akte najsovnale kultuvrebyjrese, dle fylhkentjïelte sæjhta daam hoksedh viehkine barkoste laavenjostosne Viknan tjïeltine jïh Riksantikvarine ektine. Dam edtja maeksedh daan beajjetje dahkoemieriej tjirrh.</p>
</list><p xml:lang="nob">BAENIEHEALSOE JÏH ALMETJEHEALSOE</p>
<p>Baeniehealsoedïenesjen mierieh eah leah jorkesamme 2012 raejeste 2013 raajan, men 3,6 millijovnh kråvnajgujmie geahpanieh ekonomijesoejkesjeboelhken. Baeniehealsoedïenesjem vielie effektijve darjobe, juktie maehtedh aktem hijven dïenesjefaalenassem prijoriteradamme skiemtjijedåehkide vedtedh, jïh seamma tïjjen maahtoeevtiedimmiem nænnoestehtedh mij lea daerpies dej giehpiedamme mieriej sisnjeli.</p>
<list><p type="listitem">Gosse vaenebe mïnnedeminie dle buerebe astoem åådtje kliniske barkose, jïh vaenebh klinihkh dovne gïehtelimmiemaaksojde jïh skåårvemedaerpiesvoetem geahpanieh.</p>
<p type="listitem">Edtja barkiji maahtoem dejtie båetije laavenjasside sjïehtedidh, juktie baalhkamaaksojde giehpiedidh.</p>
<p type="listitem">Orre dïrregh jïh ruvtijnh edtjieh hoksedh dah vierhtieh mah åtnasuvvieh dejtie prijoriteradamme dåehkide , radtjoesåbpoe åtnasuvvieh jïh daerpiesvoeten mietie juakasuvvieh.</p>
<p type="listitem">Tjuara ræhpas barkoefaamoem nåhtadidh juktie båehtjierdimmiem lissiehtidh dejstie skiemtjijistie mah maeksieh, juktie baalhkide lissiehtidh.</p>
</list><p>Fylhkenraerie raereste raajan 0,5 millijovnh kråvnah vielie nåhtadidh råajvarimmide almetjehealsoen sisnjelen. Dah prosjekth "  Kommunehelseforskning i Nord-Trøndelag  " jïh "  Fra kunnskap til handling og fra handling til kunnskap  " leah vihkeles biehkieh ekonomijesoejkesjeboelhken juktie buerebelaakan akten öörneldihkie jïh daajroen mietie almetjehealsoebarkose sjïehteladtedh regijovnesne jïh voengesne. Fylhkenraerie vihteste dïhte orre almetjehealsoelaake, mij faamoem åadtjoeji tsïengelen 1.b. 2012, fylhkendægkan vielie dïedtem vadta almetjehealsoebarkoen åvteste.</p>
<p>Fylhkentjïelte edtja tsevtsijinie årrodh jïh almetjehealsoebarkoem fylhkesne iktedidh, jïh tjïeltide dåarjodh sijjen barkosne almetjehealsoehaestemigujmie. Fylhkentjïelte edtja guvviem buektedh jïh guvviem darjodh almetjehealsoste fylhkesne guktie tjïelth daajroem daan bïjre åadtjoeh.</p>
<p xml:lang="nob">POLITIHKELES GIEHTELIMMIE, STUVREME JÏH BARKOEDÅEHKIE</p>
<p>Daelie nïerhkeme daan beajjetje öörnedimmiem dejstie reereles ektiefunksjovnijste gïehtjedidh. Sæjhta raeriestimmie båetedh akten orre öörnedæmman dejstie sïejhme ektiefunksjovnijste, jïh guktie edtja dejtie loetedh sentralreeremisnie jïh ålkone gïehtelimmine. Lissiehtamme effektijviteete jïh kvaliteete, jïh vielie fokuse stuvremasse jïh sisnjelds gïehtjedæmman leah dïhte vihkielommes buerkiestimmie daan jarkelæmman. Seamma tïjjen dle akte dagkeres gïehtjedimmie daerpies ihke sektovre båetijen aejkien edtja daam dïenesjedorjemassem steeredh joekedamme mieriej sisnjeli.</p>
<list><p type="listitem">Edtja jienebh skåårvemh darjodh IT'esne jïh kommunikasjovnesuerkesne. Edtja orre tellefovneöörnegem sjïehtesjidh mij lea fylhkentjïelten IT-systemesne tseegkeme.</p>
<p type="listitem">Edtja barkoevedtijepolitihkem orrestehtedh jaepien 2020 vööste. Nænnoestimmien mietie fylhkendigkesne goeven edtja dam tjïrrehtidh båetiji jaepiej.</p>
<p type="listitem">Hijven jïh buajhkoes kommunikasjovne lea vihkeles mijjen dïenesjedorjemassen gaavhtan. Prosjekte <span type="quote" xml:lang="nob">"Klart språk"</span> edtja fokusem bïejedh mijjen aamhtesegïetedæmman jïh guktie mijjieh soptsestibie.</p>
</list><p>Stientje, gålkoen 13.b. 2012</p>
<p xml:lang="nob">Ingvild Kjerkol</p>
<p>Fylhkenraerien åvtehke</p>
</body></document>
