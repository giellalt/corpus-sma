<document xml:lang="sma" id="no_id"><header><title/><genre code="admin"/><author><unknown/></author><wordcount>353</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Filer/Regelverk/Tidlig-innsats/Foreldreinfo/Spesialpedagogisk-sorsamisk.pdf?epslanguage=no</origFileName><parallel_text xml:lang="sme" location="spesialpedagogisk-nordsamisk.pdf_epslanguage=no.pdf"/><parallel_text xml:lang="smj" location="spesialpedagogisk-lulesamisk.pdf_epslanguage=no.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Sjïerepedagogeles viehkie vïjhte minudti raejesne  </em></p>
<p type="listitem"><em type="bold">– dutnjien tjidtjie jallh aehtjie  </em></p>
<p>Jis dov maana sjïere dåeriesmoerh åtna, maahta dïhte reaktam sjïerepedagogeles veahkan utnedh. Maana maahta reaktam veahkan utnedh reakadimmien raejeste,</p>
<p>seamma jis dïhte maanajgïertesne jallh ij leah desnie.  Sjïerepedagogeles viehkie maahta vuesiehtimmien gaavhtan årrodh saavredh, skreejrehtidh jallh dåarjoeh dejtie gïeh maanajgïertesne berkieh. Datne, tjidtjie jallh aehtjie, edtja iktegisth faaleldahkem raeriestimmine åadtjodh. Viehkie edtja dov maanan</p>
<p>daerpiesvoetine sjïehtedidh.   Jis datne jallh jeatjah gie dov maanam damtedh, dov maanan evtiedimmiem tjomperdidh, edtjieh tjïelte jïh PP-dïenesje vuarjasjidh jïh rååresjidh maam dov maana daarpesje. Åvteli dov maana sjïerepedagogeles viehkiem åadtjodh, tjuara tjïelte ajne nænnoestimmiem nænnoestidh.</p>
<p><em type="bold">Mij dïhte sæjhta jiehtedh  </em></p>
<p><em type="bold">Pedagogihken-psykologihken dïenesje (PP-dïenesje) </em>Dïenesje mij raerieh tjïeltide vadta sjïehtedimmiej bïjre maanide sjïere daerpiesvoetine.  </p>
<p><em type="bold">Maehteles vuarjasjimmie </em>Tjaatsege PP-dïenesjistie mij vuesehte jis maana sjïerepedagogeles viehkiem daarpesje, jïh mij rååresje mah faaleldahkh maanam, eejhtegh jallh maanajgïertem byöroe åadtjodh.  </p>
<p><em type="bold">Ajne nænnoestimmie </em></p>
<p>Prievie tjïelteste mij jeahta jis maana reaktam åtna sjïerepedagogeles viehkiem jallh ij dam utnieh, jïh mij viehkie. Datne iktegisth maahtah nænnoestimmiem laejhtedh.</p>
<p><em type="bold">Maam maahtam tjïelteste veanhtadidh? </em>Dah edtjieh  </p>
<p type="listitem">• datnem gihtjedh jïh galkh meatan sjïdtedh åvteli dah maam akt nænnoste dov maanan bïjre</p>
<p type="listitem">• vuarjasjidh jis dov maana sjïerepedagogeles viehkiem daarpesje</p>
<p type="listitem">• pp-dïenesjem gihtjedh faageles vuarjasjimmiem darjodh jis datne dam sïjhth, jallh jis tjïelte jallh maanajgïerte mielieh maana sjïerepedagogeles viehkiem daarpesje</p>
<p type="listitem">• akte nænnoestimmiem nænnoestidh mij jeahta jis maana edtja sjïerepedagogeles viehkiem åadtjodh jallh ij dam åadtjoeh, jïh mij viehkie.</p>
<p type="listitem">• maanese sjïerepedagogeles viehkiem vedtedh guktie nænnoestimmesne buerkiestamme</p>
<p type="listitem">• geehtestidh tjaaleldh reektesem dorjesovvedh dan sjïerepedagogeles viehkien bïjre jïh maanan evtiedimmine fïerhten jaepien</p>
<p><em type="bold">Maam maahtam darjodh? </em>Datne tjidtjie jallh aehtjie </p>
<p type="listitem">• maahtah krïevedh tjïelte goerehte jis dov maana sjïerepedagogeles viehkiem daarpesje</p>
<p type="listitem">• galka meatan sjïdtedh jïh jååhkesjidh åvteli tjïelte PP-dïenesjem gihtjie jis dov</p>
<p>maanam goerehtidh</p>
<p type="listitem">• galka meatan sjïdtedh jïh jååhkesjidh åvteli tjïelte nænnoste dov maana edtja sjïerepedagogeles viehkiem åadtjodh</p>
<p type="listitem">• galka tjaaleldh reektesem åadtjodh fïerhten jaepien viehkien bïjre maam dov</p>
<p>maana åådtje, jïh vuarjasjimmiem guktie dov maana evtede</p>
<p type="listitem">• maahtah laejhtedh jis ij dov maana sjïerepedagogeles viehkiem åadtjoeh</p>
<p type="listitem">• maahtah sisvegem, tjïrrehtimmiem jallh viehkien öörnemem laejhtedh</p>
<p><em type="bold">Sïjhtem jijnebe daejredh! </em>Maahtah vielie sjïerepedagogeles viehkien bïjre lohkedh<em type="italic"> www.udir.no/tidliginnsats </em></p>
<p>jïh<em type="italic"> www.fubhg.no.</em> Daah bïevnesh ajve daaroengïelesne.  </p>
</body></document>