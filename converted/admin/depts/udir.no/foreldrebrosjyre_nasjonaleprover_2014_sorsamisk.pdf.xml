<document xml:lang="sma" id="no_id"><header><title/><genre code="admin"/><author><unknown/></author><wordcount>583</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.udir.no/PageFiles/82639/Foreldrebrosjyre_Nasjonaleprover_2014_Sorsamisk.pdf</origFileName><parallel_text xml:lang="nno" location="foreldrebrosjyre-nasjonaleprover-2014-bm-nn.pdf"/><parallel_text xml:lang="nob" location="foreldrebrosjyre-nasjonaleprover-2014-bm-nn.pdf"/><parallel_text xml:lang="sme" location="foreldrebrosjyre_nasjonaleprover_2014_nordsamisk.pdf"/><parallel_text xml:lang="smj" location="foreldrebrosjyre_nasjonaleprover_2014_lulesamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Bïevnesh nasjovnaale  pryövi bïjre</p>
<p>Eejhtegidie maanide 5., 8. jïh 9. daltesisnie</p>
<p><em type="bold">Åarjelsaemien</em> </p>
<p>nasjovnaale pryövine. Daesnie aaj aarebi elektrovneles nasjovnaale pryövh eengelsken gïelesne jïh ryöknedimmesne.</p>
<p><em type="bold">Gïeh illedahkide åadtjoeh? </em>Learohke jïh eejhtegh edtjieh bïevnesh illedahki bïjre lohkehtæjjeste åadtjodh gosse illedahkh pryövijste gaervies. Fïerhtene skuvlesne edtja evtemes illedahkide nuhtjedh juktie lïerehtimmiem sjïehtedidh. Bïhkedimmiematerijelle lea evtiedamme lohkehtæjjide mah buerkiestieh guktie dah maehtieh illedahkigujmie vijriesåbpoe barkedh. </p>
<p>Ajve lohkehtæjjah jïh skuvle åadtjoeh learohki illedahkh vuejnedh. Lohkehtæjjah jïh skuvle sjeavohtsvoetedïedtem utnieh dan aktegs learohken pyöve-illedahki bïjre.</p>
<p><em type="bold">Orre jaepien 2014 </em>Daan jaepien raejeste maahta illedahkide nasjovnaale pryövijste eengelsken gïelesne jïh ryöknedimmesne nuhtjedh juktie evtiedimmiem mööledh guhkiebasse. Daate sæjhta jiehtedh skuvle jïh tjïelte guhkiebasse sijhtieh vuejnedh mejtie learohki illedahkh buerebe sjidtieh. Juktie viehkienuepide bueriedidh åvtese sæjhta illedahkide åehpiedehtedh aktene orre skaalesne sijjesne Skoleporten daan jaepien. Daesnie sæjhta skuvlen, tjïelten, fylhken jïh abpe laanten illedahkh bæjhkoehtidh. Learohkh sijhtieh bïevnesh bååstede åadtjodh haalvemedaltesi bïjre goh aarebi. </p>
<p>Doh pryövh lohkemisnie saemien gïelesne eah tsevtseme sjïdth daejstie jarkelimmijste. Daesnie sæjhta illedahkide åehpiedehtedh goh gaskemedtien poengelåhkoe fïerhten pryövese goh aarebi jaepiej.</p>
<p><em type="bold">Dov gyhtjelassh?</em> Gaskesadth dov skuvline jallh tjaangh mijjen nedtesæjrojde: </p>
<p><em type="italic">www.udir.no/nasjonaleprover</em> </p>
<p><em type="bold">Man åvteste nasjovnaale pryövh? </em>Nasjovnaale pryövh bïevnesh vedtieh guktie learohkh dejtie uvtemes tjiehpiesvoetide haalvoeh lohkemisnie jïh ryöknedimmesne jïh bieline faageste eengelsken gïele. </p>
<p>Doh uvtemes tjiehpiesvoeth leah:</p>
<p type="listitem"><em type="italic">•  Digitaale tjiehpiesvoeth </em></p>
<p type="listitem"><em type="italic">•  Njaalmeldh tjiehpiesvoeth </em></p>
<p type="listitem"><em type="italic">•  Maehtedh lohkedh </em></p>
<p type="listitem"><em type="italic">•  Maehtedh ryöknedidh </em></p>
<p type="listitem"><em type="italic">•  Maehtedh tjaeledh</em> </p>
<p>Daah maehtelesvoeth leah vihkeles lïerehtimmien jïh evtiedimmien gaavhtan gaajhkine faagine, jïh stoerre ulmiem utnieh guktie learohkh skuvlesne, jïh mænngan jieliedisnie bïerkenieh.</p>
<p>Doh pryövh ryöknedimmesne jïh lohkemisnie eah leah pryövh faagine nöörjen jïh matematihke, bene lohkemisnie jïh ryöknedimmesne goh uvtemes tjiehpiesvoeth faagi dåaresth. Doh pryövh eengelsken gïelesne fokusem utnieh lohkemegoerkesasse, baakoeveahkan jïh grammatihkese.</p>
<p>Skuvle edtja pryöveilledahkide vuejnedh jeatjah bïevnesigujmie ektine learohki bïjre, jïh edtja illedahkide nuhtjedh gosse barkeminie dej uvtemes tjiehpiesvoetigujmie jïh jaabnanvuarjasjimmine. Jaabnanvuarjasjimmie ulmine åtna lïerehtimmiem eevtjedh jïh våaromem vedtedh akten sjïehtedamme lïerehtæmman.</p>
<p><em type="bold">Gïeh edtjieh mah pryövh tjïrrehtidh?</em> Edtja nasjovnaale pryövh tjïrrehtidh 5., 8. jïh 9. daltesisnie. Åejvienjoelkedassine dle gaajhkh learohkh edtjieh meatan årrodh. Learohkh 5. jïh 8. daltesinie edtjieh nasjovnaale pryövh tjïrrehtidh lohkemisnie, ryöknedimmesne jïh eengelsken gïelesne. </p>
<p>Learohkh 9. daltesisnie edtjieh nasjovnaale pryövh tjïrrehtidh lohkemisnie jïh ryöknedimmesne. Daah pryövh leah doh seamma goh 8. daltesen pryövh. Pryövh ryöknedimmesne jïh eengelsken gïelesne leah elektrovneles pryövh.</p>
<p>Learohkh 5., 8. jïh 9. daltesisnie mej noerhte-, åarjel- jïh julevsaemien voestesgïeline, edtjieh nasjovnaale pryövh lohkemisnie saemiengïelesne tjïrrehtidh. Daah learohkh edtjieh aaj nasjovnaale pryövh ryöknedimmesne saemien gïelesne tjïrrehtidh.</p>
<p>Dejtie learoehkidie mah sjïereööhpehtimmiem jallh sjïere nöörjenlïerehtimmiem åadtjoeh, skuvle maahta nænnoestimmiem darjodh lutniestimmien bïjre nasjovnaale pryövijste. Doh learohkh eah edtjh automatihkeles lutniestimmiem åadtjodh. Tjuara tjïelke årrodh pryöve-illedahke ij sïjhth dan stoerre mïelem utnedh learohki lïerehtæmman guhkiebasse.</p>
<p>Jalhts akte learohke reaktoem åtna lutniestimmiem åadtjodh, learohke jïjtje jallh dan eejhtegh maehtieh læjhkan nænnoestidh satne edtja pryövem tjïrrehtidh.</p>
<p><em type="bold">Magkerh laavenjassh learohkh edtjieh darjodh?</em> Pryövine ovmessie teeksth, guvvieh jïh laavenjassh gyhtjelassigujmie. Learohkh vaestiedieh viehkine gaahpoeh laavenjassijste jïh jienebeveeljemelaavenjassijste. Gaahpoeh laavenjassine learohkh edtjieh jïjtsh baakoejgujmie jallh taaligujmie vaestiedidh, mearan jienebeveeljemelaavenjassh sæjhta jiehtedh learohkh edtjieh aktem veeljedh jieniebistie vaastoealternatijvijste. </p>
<p>Pryövine dovne aelhkie, gaskoeh jïh gïerve laavenjassh juktie bïevnesh vedtedh learohki bïjre gaajhkine tjiehpiesvoetedaltesinie. Sæjrosne <em type="italic">www.udir.no</em> laavenjassh mah vuesiehtieh mah laavenjassh mah åtnasuvvieh dejnie </p>
<p><em type="bold">Gåessie edtja pryövide tjirrehtidh?</em> </p>
<p><em type="bold">Biejjie8. daltesePryövesåarhte</em> </p>
<p>Gaskevåhkoen 17.9.Lohkeme 8. jïh 9. daltese Paehperepryövh Gaskevåhkoen 17.9.Lohkeme saemien gïelesne 8. jïh 9. daltese  Paehperepryövh 15.9.–10.10.Ryöknedimmie 8. jïh 9. dalteseElektrovneles pryövh 15.9.–10.10.Eengelsken gïele 8. dalteseElektrovneles pryövh</p>
<p><em type="bold">Biejjie5. daltesePryövesåarhte</em> </p>
<p>Gaskevåhkoen 15.10.Lohkeme 5. daltese Paehperepryövh Gaskevåhkoen 15.10.Lohkeme saemien gïelesne 5. daltesePaehperepryövh 13.–25.10Ryöknedimmie 5. dalteseElektrovneles pryövh 13.–25.10Eengelsken gïele 5. dalteseElektrovneles pryövh</p>
<p>Pryövetïjje lohkemasse jïh ryöknedæmman lea 90 minudth, mearan pryövetïjje eengelsken gïelese lea 60 minudth.</p>
<p>Tellefovne 23 30 12 00</p>
<p><em type="italic">www.udir.no</em> </p>
</body></document>