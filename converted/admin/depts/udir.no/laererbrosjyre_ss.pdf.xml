<document xml:lang="sma" id="no_id"><header><title/><genre code="admin"/><author><unknown/></author><wordcount>824</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Upload/Nasjonale_prover/2012/lærerbrosjyre/Laererbrosjyre_SS.pdf</origFileName><parallel_text xml:lang="sme" location="laererbrosjyre_ns.pdf"/><parallel_text xml:lang="smj" location="laererbrosjyre_ls.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Lohkehtæjjide </em></p>
<p><em type="bold">Guktie nasjovnale pryövenassh </em><em type="bold">nåhtadidh goh dïrrege lïerehtæmman? </em></p>
<p><em type="bold">Nasjovnale pryövenassh goh dïrrege lïerehtæmman </em></p>
<p>Vuarjasjimme lïerehtæmman lea bïevnesh nåhtadidh dov learohki bïjre juktie lohkehtimmiem sjïehtedidh, jïh dejtie raerieh vedtedh geajnoen bïjre guhkiebasse. Doh illedahkh nasjovnale pryövenassijste maehtieh daan åssjelasse åtnasovvedh dastegh dejtie joekehte jïh vijriesåbpoe lohkehtimmesne nåhtede. Daesnie naan raerieh åadtjoeh guktie maahtah illedahkigujmie nasjovnale pryövenassijste vijriesåbpoe barkedh juktie lïerehtimmiem eevtjedh. <em type="bold">Faaktah nasjovnale pryövenassi bïjre </em></p>
<p type="listitem">Nasjovnale pryövenassh</p>
<p type="listitem">akte daesnie-jïh daelievuarjasjimmie mij edtja lïerehtimmiem   eevtjedh</p>
<p type="listitem">bïevnesh vedtieh learohki vihkielommes maehtelesvoeti bïjre    lohkemisnie jïh ryöknemisnie faagi dåaresth, jïh bieline   eengelskefaageste</p>
<p type="listitem">tjaktjege dorjesuvvieh 5., 8. jïh 9. daltesasse</p>
<p type="listitem">dovne aelhkie, gaskoeh jïh geerve laavenjassh utnieh</p>
<p type="listitem">leah joekehts goerehtallemepryövenassijste gusnie ajve aelhkie   laavenjassh</p>
<p type="listitem">evtiesuvvieh faagebyjresijstie laavenjostosne</p>
<p type="listitem">Ööhpehtimmiedirektovratine</p>
<p type="listitem">gååvnesieh lohkemisnie saemien gïelesne tjaktjen 2012 raejeste</p>
<p><em type="bold">Orre nuepieh dan vijriesåbpoe barkose </em>Daelie nuepiem åtnah vielie bïevnesh åadtjodh dov learohkedåehkien illedahki bïjre verkebe goh aarebi. Aajkoe lea datne ånnetji mænngan learohkh pryövenasside tjïrrehtamme, maahtah illedahkide nåhtadidh juktie lohkehtimmiem sjïehtedidh, jïh learohkidie jïh eejhtegidie illedahki bïjre bievnedh. PAS’esne datne sïjhth varke tjïrrehtimmien mænngan aktem aelhkie joekehtimmiedïrregem åadtjodh goh akte ryöknemeaarke, mij datnem beavna daan bïjre: - maam fïerhte laavenjasse möölie - man gellie mah laavenjasside buektiehtin nasjovnale jïh dov learohkedåehkesne (geervevoete) - mejtie faagide dah laavenjassh pryövenassine lohkemisnie jïh ryöknemisnie maehtieh gårresovvedh - maam hammojde laavenjassh utnieh - dov learohkedåehkien illedahkh, viertiestamme nasjovnale daltesinie - annjebodts poengeraasth haalvemedaltesidie Dah illedahkh mejtie åadtjoeh gosse daam dïrregem nåhtedh, eah edtjh reektesovvedh, men åtnasovvedh dennie vijriesåbpoe barkosne dov learohkedåehkeste. Dejnie orre lohkehtæjjabïhkedimmine dan aktegs pryövenassese, maahtah lohkedh maam edtjh darjodh <em type="italic">åvtelen </em>, <em type="italic">gosse </em>dejtie <em type="italic">darjoeminie </em>jïh tjïrrehtimmien <em type="italic">mænngan </em>. Daesnie dæjpeles raerieh åadtjoeh guktie datne maahtah illedahkigujmie vijriesåbpoe barkedh. Bïhkedimmine aaj ovmessie raeriestimmieh gaavnh vierhtiej jïh lohkemesaamhti bïjre ektiedamme maehtelesvoetide lohkemisnie jïh ryöknemisnie jïh bieline eengelskefaageste mah maehtieh nuhteligs årrodh gaajhkide lohkehtæjjide skuvline. </p>
<p><em type="bold">Guktie pryövenasside nåhtadidh barkosne </em><em type="bold">vuarjasjimmine lïerehtæmman? </em>Joekoen njieljie prinsihph mah leah vihkeles gosse vuarjasjimmine lïerehtæmman barkeminie. Daah prinsihph aaj vihkeles gosse pryövenassigujmie barkeminie. Dah prinsihph våaromem utnieh dotkemisnie jïh maahta dejtie ektiedidh daesnie-jïh daelievuarjasjæmman mij lea buerkiestamme ööhpehtimmielaaken mieriedimmesne. </p>
<p><em type="bold">Maahta learohki nuepieh lïeredh dåarjedidh jis dah: </em>1) guarkah maam edtjieh lïeredh, jïh maam veanhtede dejstie 2) bïevnesh bååstede åadtjoeh mah dejtie barkoen kvaliteeten jallh haalvemen bïjre soptsestieh 3) raerieh åadtjoeh guktie maehtieh jïjtjemse bueriedidh 4) leah meatan vaaltasovveme jïjtse lierehtimmiebarkosne, gaskem jeatjah jïjtse barkoem jïh jïjtse evtiedimmiem vuarjasjdih </p>
<p><em type="bold">Learohkh edtjieh guarkedh maam edtjieh lïeredh jïh maam dejstie </em><em type="bold">veanhtede </em></p>
<p>Gosse datne pryövenassigujmie jïh vuarjasjimmine barkh, dle vihkeles learohkh daejrieh mannasinie dah vuarjasjamme sjidtieh, jïh maam dejstie veanhtede. Soptsesth dannasinie learohkigujmie pryövenassen aajkoen bïjre, jïh maam dïhte möölie. Soptsesth learoehkidie aajkoe lea illedahkide nåhtadidh juktie vuejnedh gusnie dah tjåadtjoeh, guktie datne maahtah dejtie guhkiebasse viehkiehtidh.</p>
<p>Muvhtide learoehkidie dle pryövenassevuekie maahta ovnohkens årrodh.</p>
<p>Soptsesth dannasinie learoehkidie maam edtjieh darjodh, guktie dah maehtieh jearsoes domtedh. Soptsesth learoehkidie guktie dah edtjieh vaestiedidh ovmessie laavenjassesåarhtide, maam edtjieh darjodh jis eah aktem laavenjassem guarkh, jïh man guhkiem dah åadtjoeh pryövenassine gïehtelidh. Soptsesth learoehkidie dah maehtieh laavenjassh åadtjodh mejtie eah buektehth vaestiedidh. Nåhtedh maaje vuesiehtimmielaavenjasside Ööhpehtimmiedirektovraten nedtesæjrosne.</p>
<p><em type="bold">Vedtieh bïevnesh jïh raerieh bååstede geajnoen bïjre guhkiebasse </em></p>
<p>Maahta vuarjasjimmiem nåhtadidh juktie learoehkidie bïevnesh bååstede vedtedh mah dejtie kvaliteeten bïjre barkosne jallh haalvemen</p>
<p><em type="bold">Laavenjostoe barkoevoelpigujmie </em><em type="bold">vihkielommes maehtelesvoeti bïjre </em>Dah vihkielommes maehtelesvoeth lohkemisnie jïh ryöknemisnie leah meatan vaaltasovveme maahtoeulmine gaajhkine faagine. Jalhts maehtelesvoeth lea joekehtslaakan tjïertestamme faagine, dle illedahkh sijhtieh sjyöhtehke årrodh <em type="italic">gaajhkide </em>lohkehtæjjide jïh ij ajve learoehkidie nöörjen gïelesne jïh matematihkesne. Juktie dejtie vihkielommes maehtelesvoetide nænnoesåbpoe darjodh gaajhkine faagine, dle sæjhta joekoen hijven årrodh jis gaajhkh lohkehtæjjah dejnie daltesinie mah pryövenasside tjïrrehtieh, ektesne joekehtieh jïh digkiedieh pryövenasseilledahkide. Gosse pyövenassi illedahki bïjre ektesne soptsestieh, dle gaajhkh lohkehtæjjah åadtjoeh daejredh maam learohkh hijvenlaakan haalvoeh, jïh mejnie dah byöroeh vielie barkedh dejnie ovmessie faagine. </p>
<p type="listitem">Soptsesth dov barkoevoelpigujmie</p>
<p type="listitem">Mah mijjieh maallh jallh otnjegh illedahkine vuejnebe?</p>
<p type="listitem">Mijjen jeatjah bïevnesh mah nænnoestieh jallh nåhkehtieh illedahkide?</p>
<p type="listitem">Digkiedidie guktie dijjieh sïjhtede dejtie learoehkidie dåarjedidh mah    leah guhkene gaskemedtien nuelelen jallh guhkene gaskemedtien   bijjelen.</p>
<p type="listitem">Maam dov barkoevoelph darjoeh gosse edtjieh sijjen learohkh    dåarjedidh?</p>
<p>Vielie bïevnesh vuarjasjimmien jïh pryövenassi bïjre gaavnh daesnie <em type="bold">www.udir.no </em>bïjre soptsestieh, jïh raerieh guktie dah maehtieh jïjtjemse bueriedidh. </p>
<p>Haalvemebuerkiestimmieh jïh bïevnesh laavenjassi bïjre pryövenassesne maehtieh dutnjien aktem guvviem vedtedh mejnie dov learohkh hijvenlaakan berkieh, jïh mejnie tjuerieh vielie barkedh.</p>
<p>Maahtah daam bïevnesem ektesne vuejnedh dejnie maam datne joe daajrah learohki bïjre aarebistie. Maahtah aaj bïevnesidie nåhtadidh gosse learohkigujmie jïh eejhtegigujmie govlesadth. Soptsesth eejhtegidie gusnie learohke tjåådtje, guktie dah maehtieh sijjen jïjtse maanan evtiedimmiem fulkesidh jïh dåarjedidh.</p>
<p><em type="bold">Vaeltieh learoehkide meatan </em></p>
<p>Datne byörh learoehkidie meatan vaeltedh gosse pryövenassigujmie vijriesåbpoe barkh. Gosse learoehkide gihtjh maam dah vienhtieh dah buektiehtamme, jïh mejnie dah byöroeh vielie barkedh, dle daate maahta viehkine årrodh guktie dah jïjtse haalvemen bïjre ussjededtieh. Mænngan illedahkide vuartasjamme, maahta nuhteligs årrodh baajedh learoehkidie meatan årrodh ussjedadtedh sijjen jijtsh illedahki bïjre jïh soejkesjidh maam maehtieh darjodh juktie buerebe sjïdtedh. </p>
<p type="listitem">Ussjedadtemegyhtjelassh</p>
<p type="listitem">Guktie learoehkidie ryöjredem pryövenassi åvteli?</p>
<p type="listitem">Guktie illedahkide bïevnesidie ektedem mejtie manne bååstede    vadtam learoehkidie jïh eejhtegidie?</p>
<p type="listitem">Guktie edtjem vihties raerieh vedtedh dan vijriesåbpoe barkose,      våaroemisnie illedahkijste?</p>
<p type="listitem">Guktie learoehkidie meatan vaaltam barkosne illedahkigujmie?</p>
<p>Bæjhkoehtamme mïetsken 2012www.sisteskrik.no</p>
<p>Guvvieh</p>
<p xml:lang="vep">Studio</p>
<p xml:lang="smn">M7</p>
<p xml:lang="nno">Tellefovne 23 30 12 00www.utdanningsdirektoratet.no</p>
</body></document>
