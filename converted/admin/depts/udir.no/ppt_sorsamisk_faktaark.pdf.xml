<document xml:lang="sma" id="no_id"><header><title/><genre code="admin"/><author><unknown/></author><wordcount>456</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.udir.no/globalassets/upload/pp_tjenesten/ppt_sorsamisk_faktaark.pdf</origFileName><parallel_text xml:lang="eng" location="ppt_engelsk_faktaark.pdf"/><parallel_text xml:lang="nno" location="ppt_nynorsk-faktaark.pdf"/><parallel_text xml:lang="nob" location="ppt_norsk_bokmal_faktaark.pdf"/><parallel_text xml:lang="rus" location="ppt_russisk_faktaark.pdf"/><parallel_text xml:lang="sme" location="ppt_nordsamisk_faktaark.pdf"/><parallel_text xml:lang="smj" location="ppt_lulesamisk_faktaark.pdf"/><parallel_text location="ppt_arabisk_faktaark.pdf" xml:lang="ara"/><parallel_text location="ppt_vietnamesisk_faktaark.pdf" xml:lang="vie"/><parallel_text location="ppt_persisk_faktaark.pdf" xml:lang="fas"/><parallel_text location="ppt_fransk_faktaark.pdf" xml:lang="fra"/><parallel_text location="ppt_sorani_faktaark.pdf" xml:lang="ckb"/><parallel_text location="ppt_urdu_faktaark.pdf" xml:lang="urd"/><parallel_text location="ppt_somalisk_faktaark.pdf" xml:lang="som"/><parallel_text location="ppt_tyrkisk_faktaark.pdf" xml:lang="tur"/><parallel_text location="ppt_polsk_faktaark.pdf" xml:lang="pol"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Bïevnesh Pedagogeles-psykologeles dïenesjen bïjre </em></p>
<p><em type="bold">Pedagogeles- psykologeles dïenesje (PP-dïenesje) </em>Pedagogeles-psykologeles dïenesje (daamtaj åeniedamme PPT jallh PP-dïenesje) lea akte tjïelten jallh fylhkentjïelten dïenesje mij raerieh vadta. Dïhte edtja maanide, noeride jïh geerve almetjidie viehkiehtidh mah sijjen skearkagimmesne tjabreminie, jallh aktem geerve lïerehtimmietsiehkiem utnieh. </p>
<p>PP-dïenesje edtja g.j. maanide jïh skuvlide raeriestidh jïh bïhkedidh guktie dah edtjieh maanide/learoehkidie sjïehteladtedh mah dam daarpesjieh.</p>
<p>PP-dïenesje edtja skuvlide viehkiehtidh lïerehtimmiem buerebelaakan sjïehteladtedh learoehkidie mej sjïere daerpiesvoeth.</p>
<p>PP-dïenesje sjeavohtsvoetedïedtem åtna. Bïevnesh maanan/learohken bïjre eah edtjh byögkeles årrodh, jïh eah mubpide vadtasovvh jis eejhtegh eah leah dam jååhkesjamme. Bïevnesh maanan/learohken bïjre vöörhkesuvvieh aktene jïjtse journalesne/maabpesne bïhkedassi mietie mejtie Daatavaaksjome vadteme.</p>
<p type="listitem">Maam PP-dïenesje dorje?  PP-dïenesje salkehte, raereste jïh bïhkede maanaj, noeri jïh geerve almetji bïjre mah haestemh  utnieh daan bïjre</p>
<p type="listitem">gïele- jïh soptsestimmietsagkesh</p>
<p type="listitem">sïejhme learoetsagkesh jallh faagetsagkesh</p>
<p type="listitem">lohkeme- jïh tjaelemetsagkesh</p>
<p type="listitem">matematihketsagkesh</p>
<p type="listitem" xml:lang="nob">konsentrasjovnetsagkesh</p>
<p type="listitem">sosijaale jïh emosjovnelle tsagkesh</p>
<p type="listitem">dåemiedimmietsagkesh</p>
<p type="listitem">tsagkesh vuejnedh jïh govledh</p>
<p><em type="bold">Guktie datne goh eejhtege maahtah PP-dïenesjinie soptsestidh? </em>Åvtelen datne PP-dïenesjinie soptsesth, byörh healsoestasjovnine/maanagïertine/skuvline soptsestidh dov tjoeperdimmien bïjre dov maanese. Learohkh bijjelen 15 jaepieh maehtieh aaj PP-dïenesjinie soptsestidh. PP-dïenesje maahta aaj geerve almetjh viehkiehtidh mah sijhtieh maadthskuvlelïerehtimmiem vaeltedh. </p>
<p>Dovne almetjh jïh institusjovnh (maanagïerte, skuvle jïh mubpieh) maehtieh tjeakoeslaakan soptsestidh jïh raerien mietie gihtjedh PP-dïenesjen luvnie. Dastegh daerpies vielie viehkine PP-dïenesjistie, maahta maanam/learohkem saehtedh PPdïenesjasse. Saehteme PP-dïenesjasse dorjesåvva sïejhmemes aktene saehtemegoeresne, vuartesjh dov tjïelten/fylhkentjïelten gåetiesæjrosne. Soptsesth maanagïertine/skuvline juktie viehkiem åadtjodh saehtemegoerem dievhtedh. 2</p>
<p type="listitem">Mubpieh mah maehtieh PP-dïenesjasse saehtedh:</p>
<p type="listitem">Maanagïerte, skuvle jïh geervelïerehtimmie</p>
<p type="listitem">Healsoestasjovne jïh skïemtjegåetie mænngan eejhtegh jååhkesjamme, dastegh maana/learohke ij leah 15 jaepieh illeme.</p>
<p>Learohke jallh eejhtegh maehtieh krievedh skuvle daerpies goerehtimmieh dorje juktie gaavnehtidh mejtie learohke sjïereööhpehtimmiem daarpesje, jïh mah såarhts lïerehtimmie learohke daarpesje.</p>
<p><em type="bold">Guktie PP-dïenesje barka? </em>PP-dïenesje laavenjostoe gaskem jeatjah maanagïertigujmie jïh skuvligujmie juktie faalenassem sjïehteladtedh learohken nuepiej jïh daerpiesvoeti mietie. Maahta aamhtesegïetedimmiem PP-dïenesjasse golme boelhkine juekedh: 1. Salkehtimmie </p>
<p>Gosse PP-dïenesje saehtemem dååste, dle sïejhme govledh misse eejhtegh, laavenjostosne maanagïertine jïh skuvline, viehkiem daarpesjieh. Soptsestimmien/byjrehtallemen, vïhtesjimmien jïh goerehtimmien tjïrrh PP-dïenesje aktem dan ållesth guvviem åådtje dejstie nuepijste jïh daerpiesvoetijste maana/learohke åtna. Salkehtimmie dorjesåvva maanagïertesne, skuvlesne jallh PPdïenesjen tjiehtjielinie. 2. Aamhtesemaehteles vuarjasjimmie/raeriestimmie</p>
<p>Salkehtimmien sjïekenisnie dle PP-dïenesje aktem aamhtesemaehteles vuarjasjimmiem dorje (tjaaleldh reektehtse) jïh juvnehte kanne aktem sjïehteladtemem maanagïertesne jallh lïerehtimmietsiehkesne, mij våaroeminie åtna maanan/learohken nuepieh. PP-dïenesje aamhtesemaehteles raeriem vadta. Dah sïejhmemes suerkieh leah vuarjasjimmie sjïerepedagogeles viehkeste maanide skuvleaalteren nuelesne, jïh sjïereööhpehtimmie learoehkidie. <em type="bold">3. Dåarjoehtimmie </em></p>
<p>PP-dïenesje maahta dåarjoehtimmiem vedtedh viehkine raerijste/bïhkedimmeste eejhtegidie, barkijidie maanagïertesne jïh lohkehtæjjide skuvlesne. PP-dïenesje maahta dåarjoesoptsestimmieh vedtedh dan aktegs learoehkasse, jïh dah maehtieh sån aaj vijriesåbpoe saehtemem vuarjasjidh. </p>
<p>PP-dïenesjen barkoe lea nænnoestamme ööhpehtimmielaakesne, g,j daejnie paragraafine: <em type="italic">§ 5- 1 Rett til spesialundervisning (Reakta sjïereööhpehtæmman) </em><em type="italic">§ 5-3 Sakkyndig vurdering (Aamhtesemaehteles vuarjasjimmie) </em><em type="italic">§ 5-4 Saksbehandlingen i forbindelse med vedtak om spesialundervisning (Aamhtesegïetedimmie nænnoestimmien sjïekenisnie sjïereööhpehtimmien bïjre) </em>§ 5-6 <em type="italic">Pedagogisk-psykologisk teneste (Pedagogeles-psykologeles dïenesje) </em>§ 5-7 <em type="italic">Spesialpedagogisk hjelp før opplæringspliktig alder (Sjïerepedagogeles viehkie lïerehtimmieaalteren åvtelen) </em>3 </p>
</body></document>
