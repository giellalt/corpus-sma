<document xml:lang="sma" id="no_id"><header><title/><genre code="admin"/><author><unknown/></author><wordcount>295</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/upload/vurdering/kjennetegn/kjennetegn_samisk2_niva6_sorsamisk.pdf</origFileName><parallel_text xml:lang="nob" location="veiledende_kjennetegn_samisk2_niva6_norsk.txt"/><parallel_text xml:lang="sme" location="veiledende_kjennetegn_samisk2_niva6_nordsamisk.txt"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemien mubpiengïeline: bïhkeden væhtah ulmiejaksemasse galhkuvevuarjasjæmman 6. daltesen mænngan</p>
<p>Væhtah ulmiejaksemasse kvaliteetem faagemaahtosne buerkeste. Væhtah leah hammoedamme faagen åejviesuerkiej dåaresth, jïh våarome lea maahtoeulmide learoesoejkesjisnie. Dan åvteste tjuerieh learoesoejkesjinie ektine åtnasovvedh.</p>
<p>Væhtah ulmiejaksemasse edtjieh viehkine årrodh galhkuvevuarjasjimmesne learohken tjåenghkies maahtoste faagesne. Galhkuvekaraktere edtja dam maahtoem vuesiehtidh maam learohke faagesne åtna gosse lïerehtimmie galhka. Væhtah leah hammoedamme naemhtie guktie dah edtjieh nuepieh vedtedh konkretiseradidh jïh sjïehtedidh. Maahtah vielie vuarjasjimmien bïjre lohkedh Ööhpehtimmiedirektovraaten nedtesæjrojne www.udir.no/Vurdering/Standpunktvurdering-i-fag/</p>
<p>Væhtah leah gööktine bieline juakeme: saemien mubpiengïeline njaalmeldh jïh saemien mubpiengïeline tjaaleldh. Åejviesuerkie gïele, kultuvre jïh lidteratuvre lea meatan vaaltasovveme daejnie göökte bieline.</p>
<p>Væhtah leah hammoedamme golmine daltesinie. Tjuara tabellem vealan lohkedh juktie progresjovnem dej ovmessie daltesi gaskem lohkedh, jïh tseagkan juktie learohken tjåenghkies maahtoem gaavnedh.</p>
<p xml:lang="deu">SAEMIEN MUBPIENGÏELINE - DALTESE 6 –NJAALMELDH</p>
<p>Karaktere 2</p>
<p>Learohke ...</p>
<p>- aktem baakoeveahkam nuhtjie guktie satne ånnetjilaakan maahta dååjresh, domtesh, dååjreh- timmieh, daajroeh jïh jïjtsh mïelh soptsestidh</p>
<p>- såemiesmearan viehkehte  goerkesadtedh soptsestimmine jïh åehpiedehtieminie</p>
<p>- goltele jïh sisvegem vaajeste, vuesiehtimmieh vadta såemies bielijste tjaalegijstie, jïh jïjtsh mïelh aelhkieslaakan soptseste</p>
<p>- såemies faage-aamhtsh buajhkoeslaakan åehpiedahta, jïh maahta såemies åehpiedehteme-dïrregh nuhtjedh</p>
<p>Karaktere 3 jïh 4</p>
<p>Learohke ...</p>
<p>- aktem baakoeveahkam nuhtjie guktie satne åajvahkommes maahta dååjresh, domtesh, dååjrehtimmieh, daajroeh jïh jïjtsh mïelh soptsestidh</p>
<p>- naa hijvenlaakan viehkehte  goerkesadtedh soptsestimmine jïh  åehpiedehtieminie</p>
<p>- goltele jïh sisvegem guhkebe tjaaleginie guarka, jïh jïjtsh mïelh soptseste såemies bieliej bïjre tjaaleginie</p>
<p>- faageles aamhtesh naa hijvenlaakan åehpiedahta, jïh maahta digitaale dïrregh jïh meedijh nuhtjedh mah såemiesmearan leah åssjelasse sjïehtedamme</p>
<p>Karaktere 5 jïh 6</p>
<p>Learohke ...</p>
<p>- aktem baakoeveahkam nuhtjie guktie satne maahta dååjresh, domtesh, dååjrehtimmieh, daajroeh jïh jïjtsh mïelh soptsestidh</p>
<p>- hijvenlaakan viehkehte goerkesadtedh soptsestimmine jïh åehpiedehtieminie</p>
<p>- goltele jïh åejviesisvegem guarka guhkebe tjaaleginie, jïh ovmessie bieliej bïjre tjaaleginie ussjede</p>
<p>- ovmessie faageles aamhtesh åehpiedahta maereleslaakan, jïh digitaale dïrregh jïh meedijh maereleslaakan nuhtjie</p>
</body></document>
