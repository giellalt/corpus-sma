<document xml:lang="sma" id="no_id"><header><title/><genre code="admin"/><author><unknown/></author><wordcount>8330</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/filer/vurdering/kartlegging/veiled_kp_regning_1trinn_sorsamisk.pdf</origFileName><parallel_text xml:lang="nno" location="150211_rettleiing_1trinn_nn.pdf"/><parallel_text xml:lang="nob" location="150211_veiledning_1trinn_bm.pdf"/><parallel_text xml:lang="sme" location="veiledning_kp_regning_1trinn_nordsamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Goerehtallemepryöve ryöknedimmesne</p>
<p>. daltesasse</p>
<p>Bïhkedimmie lohkehtæjjide 2015</p>
<p>Åarjelsaemien</p>
<p xml:lang="nob">Sisvege</p>
<p><em type="italic">1. PRYÖVEN BÏJRE ....................................................................................................................... 3 Tjoeperdimmieraaste .................................................................................................................. 5 Maam goerehtallemepryöve ryöknedimmesne 1. daltesasse möölehte? .............................. 5 Guktie illedahkide nuhtjedh goh våarome dan vijriesåbpoe lïerehtæmman?........................ 7 2. PRYÖVEN ÅVTELEN ................................................................................................................. 8 Bïevnesh eejhtegidie ................................................................................................................... 9 Bïevnesh learoehkidie ................................................................................................................ 9 3. MEARAN TJÏRREHTEMINIE ................................................................................................... 10 4. PRYÖVEN MÆNNGAN ........................................................................................................... 10 Dåarjelimmie learoehkijstie tjoeperdimmieraasten nuelesne ............................................... 11 Evtiedimmie goerkesistie jïh tjiehpiesvoetijste ....................................................................... 13 Ryökneme .............................................................................................................................. 15 taalesïeve). ............................................................................................................................ 17 Taaleraajroe jïh taalesïeve ................................................................................................... 20 Ryöknedimmie ....................................................................................................................... 22 Learohkeportrehth – Åvla, Maarja jïh Aanna .......................................................................... 25 Åvla – eevre tjoeperdimmieraasten nuelesne .................................................................... 25 Maarja - guhkene tjoeperdimmieraasten nuelesne ........................................................... 26 Aanna - guhkene bijjelen tjoeperdimmieraastem ................................................................... 27 Vijriesåbpoe barkoe illedahkijste lohkehtæjjadåehkesne ..................................................... 27 Skuvleåvtehken dïedte ................................................................................................................. 28 Bïevneseraerieh jïh sjyöhtehke vierhtieh .................................................................................... 29 Raeriestimmie vielie lohkemen bïjre ....................................................................................... 29 </em></p>
<p>Orre jaepeste 2014   Jaepeste 2014 orre, orrestahteme giehtjedimmieh tjïrrehtuvvieh, lohkemem jïh ryöknedimmiem 1. – 3. daltesisnie goerehtalledh. Dah pryövh aktem orre guelmiem åådtjeme, jïh såemies laavenjassehammoeh jïh sisvege pryövine leah jarkelamme,</p>
<p>viertiestamme dej aarebi pryövigujmie. Ulmie dej orre pryövigujmie lea buerebelaakan learohki gaskem joekehtidh mah tjoeperdimmieraasten bijjelen jïh nuelesne. Doh pryövh edtjieh aaj jienebh bïevnesh vedtedh dej viesjies learohki bïjre. Dan åvteste dah sijhtieh jïjnjh aelhkie laavenjassh utnedh, jïh eah sïjhth ulmiejaksemem möölehtidh,</p>
<p>viertiestamme learoesoejkesjinie dejtie veaksehke learoehkidie. Goerehtallemepryövh medtie vïjhte jaepieh jielieh åvtelen dah staeriesuvvieh, jïh dïhte seamma pryöve dan åvteste tjïrrehtamme sjædta vïjhte jaepiej iktemearan.</p>
<p>Sæjroe</p>
<p xml:lang="vep">2/32</p>
<p xml:lang="deu">1. PRYÖVEN BÏJRE</p>
<p>Daate bïhkedimmie lea tjaaleme dutnjien gïen learohkh mah edtjieh goerehtallemepryövem ryöknedimmesne tjïrrehtidh 1. daltesisnie. Pryöven aajkoe lea</p>
<p>learohkh damtijidh mah lissie dåarjelimmiem daarpesjieh juktie aktem buerebe våaromem åadtjodh dan guhkiebasse barkose dej uvtemesth tjiehpiesvoetigujmie ryöknedimmesne.  Bïhkedimmesne raerieh jïh bïevnesh dan bïjre maam byöroe darjodh åvtelen, mearan jïh</p>
<p>mænngan pryövide tjïrrehtamme. Minngemes bielie bïhkedimmeste lea guktie maahta illedahkide nuhtjedh juktie dejtie learoehkidie vijriesåbpoe dåarjelidh mah akten tjoeperdimmieraasten nuelesne skååredieh. Datne maahtah vielie pryöven bïjre lohkedh</p>
<p>Ööhpehtimmiedirektovraaten nedtesæjrojne<em type="italic"> (www.udir.no).  </em>  </p>
<p>Sæjroe</p>
<p xml:lang="vep">3/32</p>
<p>GOEREHTALLEMEPRYÖVI BÏJRE <em type="italic">Mij lea pryöven aajkoe? </em> Goerehtallemepryövh edtjieh vueptiestidh mejtie leah  learohkh mah eah leah daerpies tjiehpiesvoeth aalkoelïerehtimmesne vejtiestamme. Illedahkh pryöveste edtjieh lohkehtæjjide jïh skuvleåvtehkem viehkiehtidh learohkh damtijidh mah leah akten tjoeperdimmieraasten nuelesne jïh mah lissie dåarjelimmiem daarpesjieh. Tjuara bïevnesh pryövijste ektesne vuejnedh jeatjah bïevnesigujmie learohken bïjre mejtie skuvle åtna. Dastegh pryöveilledahkh akten learoehkasse vuesiehtieh learohken leah  faatoes dïejvesegoerkese jïh/jallh ryöknemetjiehpiesvoeth, maahta daerpies årrodh vielie goerehtalledh åvtelen learohke lissie dåarjelimmiem åådtje.    </p>
<p><em type="italic">Maam goerehtallemepryövh möölehtieh?  </em> Goerehtallemepryövh edtjieh goerehtidh mennie mieresne learohki dïejvesegoerkese jïh maadthtjiehpiesvoeth leah learoesoejkesjen ulmiej mietie dejtie uvtemesth tjiehpiesvoetide dennie sjyöhtehke faagesne. Pryövesne jïjnjh aelhkie laavenjassh, jïh dan åvteste vaenie bïevnesh vadta dej learohki bïjre mah gaajhkide jallh mahte gaajhkide laavenjasside buektiehtieh. Dïhte aajnehke maam mijjieh maehtebe dej learohki bïjre jiehtedh mah jïjnjem jallh gaajhkem buektiehtieh, lea dah nuekies tjiehpiesvoeth utnieh goh våarome dan guhkiebasse lïerehtæmman, men mijjieh vaenie daejrebe man jïjnjem dah raaktan maehtieh. Naemhtie goerehtallemepryövh nasjovnaale pryövijste joekehtieh gusnie aaj gïerve laavenjassh, jïh bïevnesh learohki bïjre vedtieh gaajhkine daltesinie.    </p>
<p><em type="italic">Gaajhkh learohkh tjuerieh pryövem vaeltedh? </em> Pryöve 1. daltesasse lea jïjtjevyljehke, men dastegh skuvle jallh tjïelte sjæjsjele learohkh skuvlesne edtjieh goerehtallemepryövem tjïrrehtidh, dellie gaajhkh learohkh daltesisnie pryövem tjïrrehtidh. Learohkh mah leah skiemtjine pryövebiejjien, jallh jeatjah gaatoem utnieh, edtjieh nuepiem åadtjodh pryövem vaeltedh akten jeatjah biejjien. Bïevnesh luejhtiehtimmien bïjre lea lïhkebe buerkiestamme njoelkedassine <em type="italic">Retningslinjer for gjennomføring. </em> </p>
<p><em type="italic">Learohkh maehtieh sjïehteladtemem åadtjodh? </em> Skuvle dïedtem åtna ihke learohkh mah sjïere sjïehteladtemem daarpesjieh aaj maehtieh goerehtallemepryövem  tjïrrehtidh. Sjïehteladteme maahta vuesiehtimmiem gaavhtan årrodh pryövem darjodh aktene onne dåehkesne, dam oktegh darjodh, jallh jienebi eejehtimmiejgujmie.  Skuvle ij maehtieh jïjtsh öörnegh darjodh mah maehtieh learohkeilledahkide tsevtsedh, goh viehkiedïrregh nuhtjedh jallh lissie tïjjem nuhtjedh fïerhtene sæjrosne. Skuvleåvtehke tjuara fïerhten learohken daerpiesvoeth sjïere sjïehteladtemasse vuarjasjidh.Maahta pryövem stueriedidh dejtie leaoehkidie mah nåakelaakan vuejnieh.      </p>
<p><em type="italic">Gie dïedtem åtna goerehtallemepryövide tjïrrehtidh? </em> Skuvleaajhtere dam bijjemes dïedtem åtna sjïehteladtedh ihke gaajhkh learohkh meatan tjïrrehtimmesne.  </p>
<p>Sæjroe</p>
<p>4/32  damtijidh mah lissie dåarjelimmiem daarpesjieh jis edtjieh aktem hijven taaledïejvesem jïh hijven ryöknedimmietjiehpiesvoeth evtiedidh. Tjoeperdimmieraastem aerviedibie gosse illedahkide akten sjïehteles learohkedåahkan viertiestibie, voestes aejkien pryövem</p>
<p>tjïrrehtibie. Raaste bïejesåvva naemhtie guktie dah viesjiehtommes 20 prosenth learoehkijstie abpe laantesne seamma jïjnjh, jallh vaenebh poengh goh tjoeperdimmieraastem utnieh.</p>
<p>Tjoeperdimmieraastem sïjhtebe bæjhkoehtidh mïetsken 2015 minngiegietjesne. Datne aktem åvtelhbodti raastem gaavnh vïhtesjadtemegoeresne bïhkedassesne  <em type="italic">Instruksjon for gjennomføring </em>jïh <em type="italic">Vurderingsveiledning </em>mah leah bæjhkoehtamme PAS:sne. Seapan ij </p>
<p>sïjhth stoerre joekehtse årrodh dej åvtelhbodti jïh minngemosth tjoeperdimmieraasti gaskem.</p>
<p>Ij tjoerh tjoeperdimmieraastem vuejnedh goh akte vihties raaste. Såemies dejstie learoehkijstie dåehkesne mah leah ånnetji tjoeperdimmieraasten bijjelen sijhtieh aaj lissie dåarjelimmiem daarpesjidh. Lissine lohkehtæjja maahta dååjredh akte learohke tjoeperdimmieraasten nuelesne jallh eevre lïhke skåårede, seamma tïjjen goh aarebi</p>
<p>vïhtesjimmieh learoehkijstie maam akt jeatjebem vuesehte. Dan åvteste vihkeles jeatjah jïh aarebi bïevnesh krööhkedh mejtie learohki bïjre åtna dennie vijriesåbpoe dåarjelimmesne.</p>
<p>Maam goerehtallemepryöve ryöknedimmesne 1. daltesasse möölehte?</p>
<p>Edtja goerehtallemepryövem nuhtjedh juktie ryöknedimmiem goerehtalledh goh uvtemesth tjiehpiesvoeth, gaertjiedamme learohki taalegoerkesasse jïh ryöknedimmietjiehpiesvoetese <em type="italic">.</em> Pryöven aajkoe lea learohkh damtijidh mej viesjies goerkese jïh viesjies ryökneme- jïh ryöknedimmietjiehpiesvoeth. Pryöve lea gårredamme tjïelkestimmesne jïh progresjovnebuerkiestimmesne ryöknedæmman tjaalegisnie <em type="italic">Rammeverk for grunnleggende </em><em type="italic"> </em>jïh maahtoeulmine jïh learoesoejkesjisnie <em type="italic">.  </em> </p>
<p>Pryöve lea evtiedamme juktie jeenjemes bïevnesh learohki bïjre vedtedh mah leah tjoeperdimmieraasten lïhkebisnie. Vihkeles daejredh learohkh mah leah</p>
<p>tjoeperdimmieraasten nuelesne maehtieh gaajh joekehts aath buektiehtidh, jïh joekehts aatigujmie tjabredh. Dan åvteste daerpies illedahkide vuarjasjidh fïerhten learoehkasse jeatjah bïevnesi vööste learohken bïjre, åvtelen sjæjsjalimmieh vaaltah dan guhkiebasse</p>
<p>barkoen bïjre. Vihkeles illedahkh jïh raerieh dan geajnoen bïjre guhkiebasse aaj eejhtegidie vadtasuvvieh dejtie learoehkidie mah lissie dåarjelimmiem daarpesjieh, guktie eejhtegh maehtieh jïjtsh maanan evtiedimmiem dåarjoehtidh dejstie uvtemesth tjiehpiesvoetijste ryöknedimmesne.</p>
<p>Sæjhta doh ellen jeanatjommes learohkh mejtie goerehtallemepryöve damtije, dåarjelidh mierien sisnjelen sjïehtedamme lïerehtimmeste. Læjhkan naan gille learohkh mejtie</p>
<p>byöroe vijriesåbpoe salkehtidh juktie  vuarjasjidh mejtie daerpies sjïereööhpehtimmine.</p>
<p xml:lang="nno"><em type="italic"> http://www.udir.no/Vurdering/Kartlegging-gs/  </em></p>
<p xml:lang="nno"><em type="italic"> www.udir.no/Lareplaner/Forsok-og-pagaende-arbeid/Lareplangrupper/Rammeverk-for</em></p>
<p xml:lang="deu"><em type="italic">grunnleggendeferdigheter/  </em> </p>
<p xml:lang="nno"><em type="italic"> www.udir.no/Lareplaner/Finn-lareplan/#matematikk  </em>  <em type="italic"> </em></p>
<p>Sæjroe</p>
<p>5/32  tjiehpiesvoetine ryöknedimmesne mejtie maahta pryövesne möölehtidh. Learohkh mah tjoeperdimmieraasten nuelesne skååredieh leah aktene vuelege daltesisnie. Pryöve lea</p>
<p>daan daltesasse sjïehtedamme. Laavenjassh dan åvteste maahtoem vueliehkommes daltesisnie möölehte progresjovnebuerkiestimmesne ryöknedæmman tjaalegisnie <em type="italic">Rammeverk for grunnleggende ferdigheter.</em>  </p>
<p>Doh uvtemesth tjiehpiesvoeth ryöknedimmesne leah juakeme njieljie tjiehpiesvoetesuerkine:</p>
<p type="listitem">• Damtijidh jïh buerkiestidh 1. daltesisnie lea buerkiestamme goh «Damtije vihties</p>
<p>tsiehkieh mejtie maahta ryöknedimmesne loetedh, jïh gyhtjelassh dejtie dorje». Iemie daam dejtie tsiehkide viedtedh mah taalh jïh stoeredahkh meatan utnieh. 2. daltesasse sæjhta jiehtedh reaktoe ryöknedimmievuekiem hammoedidh dejtie tsiehkide mah buerkiestamme sjidtieh guvvijste, goh ryöknedidh mennie åesesne göökte daeverh tjåanghkan sjidtieh. Maahta aaj mij akt dan aelhkie årrodh goh</p>
<p>guarkedh tjïjhtje eeplah (bieliekonkreeth/guvvie) maahta vuesiehtidh  (taale)symbovline 7, jallh  maehtedh göökte representasjovnh seamma taalese</p>
<p>viertiestidh (vuesiehtimmien gaavhtan taalesymbovlh jïh konkreeth).</p>
<p type="listitem">• Nuhtjedh jïh gïetedidh lea 1. njieptjesne buerkiestamme goh “aelhkie strategijh</p>
<p>nuhtjie gosse edtja ryöknedh, veahkah jïh geometrijen goerh klassifiseradidh. Aelhkie aerviedimmieh dorje joekehtslaakan”. Pryövese 1. daltesasse lea iemie daam gaertjiedidh jïh ajve strategijh nuhtjedh ryöknemasse jïh klassifiseradæmman</p>
<p>veahkijste, jïh maehtedh aritmetriske aerviedimmieh tjïrrehtidh (dovne bæjjese bïejeme jïh ij bæjjese bïejeme laavenjassh).</p>
<p type="listitem">• Ussjedalledh jïh vuarjasjidh lea buerkiestamme goh <span type="quote">«Sjæjsjele mejtie akte illedahke lea vaestiedasse gyhtjelassese mij gihtjesovvi»</span>. Aervede krïevije sjædta learoehkasse daam vuarjasjidh aktene <span type="quote">«ij-njaalmeldh»</span> tsiehkesne, jïh sæjhta fer gïerve årrodh learoehkasse dam tjaaleldh darjodh. Dan åvteste ij sïjhth dam</p>
<p>aspektem vuarjasjidh.</p>
<p type="listitem">• Govlesadteme lea buerkiestamme goh <span type="quote">«ovmessie viehkiedïrregh nuhtjie juktie aelhkie aerviedimmieh darjodh»</span>. Mierievierhkesne goerehtallemepryövide tjåådtje dah pryövh eah edtjh learohki maahtoem tjaeliemisnie jïh lohkemisnie möölehtidh. Dan åvteste ij sïjhth govlesadtemem vuarjasjidh, men sæjhta dam ovryöktesth</p>
<p>vuarjasjidh Gosse learohkh laavenjasside pryövesne luetieh, tjuerieh matematihkeles  symbovlh reaktoe nuhtjedh guktie mubpieh maehtieh guarkedh maam dah leah dorjeme. Learohkh govlesedtieh viehkine taalh jïh symbovlh tjaeledh.</p>
<p>Dah jeenjemes laavenjassh leah evtiedamme suarkan <em type="italic">Nuhtjedh jïh gïetedidh</em>. Aaj laavenjassh evtiedamme aspektese <em type="italic">Damtijidh jïh buerkiestidh</em>. Lissine lea evtiedamme </p>
<p>såemies laavenjassh mah vihkielåbpoe dïejvesegoerkesem teestadieh,  mij lea daerpies jis edtja maehtedh doh uvtemesth tjiehpiesvoeth ryöknedimmesne evtiedidh.</p>
<p>Maahta laavenjasside goerehtallemepryövesne 1. daltesasse njieljie teemine juekedh:</p>
<p type="listitem">• Ryöknemetjiehpiesvoeth  leah maehtedh struktuvreradamme jïh ovstruktuvreradamme veahkah ryöknedh, guhkiebasse ryöknedh akten saaht man</p>
<p>Sæjroe</p>
<p xml:lang="vep">6/32</p>
<p type="listitem">• Taaledïejvesh leah maehtedh vihkeles dïejvesh guarkedh goh stuerebe goh, unnebe goh, taale åvtelen, lïhkemes taale jïh naemhtie vijriesåbpoe. Edtja aaj maehtedh låhkoem symbovlese ektiedidh jïh posisjovnesysteemem <em type="italic"> </em>guarkedh jïh </p>
<p>dam nuhtjedh.</p>
<p type="listitem">• Taaleraajroe jïh taalesïeve leah maehtedh taalh taalesïevese bïejedh, taali gåhkoen bïjre gaskemsh, maehtedh låhkoem ektiedidh veahkide jïh dam nuhtjedh juktie vuesiehtimmien gaavhtan taalh veesmedh stoeredahken mietie.</p>
<p type="listitem">• Ryöknedimmietjiehpiesvoeth lea maehtedh daajroem nuhtjedh taali jïh veahkaj</p>
<p>bïjre strategijigujmie ektine juktie bæjjese bïejeme jïh ij bæjjese bïejeme laavenjassh loetedh (aritmetihkesne).</p>
<p>Guktie illedahkide nuhtjedh goh våarome dan vijriesåbpoe lïerehtæmman?</p>
<p>Gaajhkh vuarjasjimmieh mah jaabnan lïerehtimmesne vadtasuvvieh, jaabnanvuarjasjimmie gohtjesåvva, jïh edtja lïerehtimmiem eevtjedh. Gaajhkh learohkh edtjieh dam utnedh, jïh vihkeles learohkh lïerehtimmien ulmieh guarkah, mej vööste dah edtjieh barkedh. Vihkeles lohkehtæjjah bïevnesh pryöveilledahkijste nuhtjieh juktie dam vijriesåbpoe lïerehtimmiem sjïehtedidh learohki lïerehtimmiedaerpiesvoeti mietie.</p>
<p>Hijven jaabnanvuarjasjimmie aaj gohtjesåvva <em type="italic">Vuarjasjimmie lïerehtæmman</em>, jïh njieljie prinsihph leah jarngesne gosse illedahkide pryöveste nuhtjie dan vijriesåbpoe barkose. Daah prinsihph leah buerkiestamme mieriedimmesne ööhpehtimmielaakese, kap. 3.   </p>
<p>NJIELJIE PRINSIHPH  Maahta learohki lïerehtimmienuepieh nænnoestehtedh dastegh learohkh</p>
<p>1.  guarkah maam edtjieh lïeredh, jïh mij lea veanhtadamme dejstie</p>
<p>2.  bievnesh bååstede åadtjoeh mah dejtie soptsestieh kvaliteeten bïjre barkose jallh maam dorjeme</p>
<p>3.  raerieh åadtjoeh guktie dah maehtieh buerebe sjïdtedh</p>
<p>4.  leah meatan jïjtse lïerehtimmiebarkosne, gaskem jeatjah jïjtse barkoem jïh evtiedimmiem vuarjasjidh</p>
<p>Akte vihkeles gyhtjelasse lea:<em type="italic"> Mah ulmieh edtjem jaksedh, gusnie leam viertiestamme daej ulmiejgujmie, jïh guktie edtjem dohkoe båetedh? </em> </p>
<p>Mijjieh teermem posisjovnesysteeme nuhtjebe. Lij aaj maahteme tjaeledh luhkietaalesysteeme jallh</p>
<p>sijjieaarvoesysteeme. Learoesoejkesje sijjieaarvoesysteemem nuhtjie</p>
<p>Sæjroe</p>
<p>7/32  vuarjasjamme sjidtieh, jïh mij lea veanhtadamme dejstie. Learohkh tjuerieh daejredh man åvteste vihkeles ryöknedimmine barkedh goh akte uvtemesth tjiehpiesvoete. Soptsesth dan  åvteste learohkigujmie aajkoen bïjre pryövine, jïh maam pryöve möölehte.</p>
<p>Vedtieh bïevnesh bååstede  jïh raerieh geajnoen bïjre guhkiebasse Faageles bïevnesh bååstede leah akte vihkeles bielie vuarjasjimmie- jïh dåarjelimmiebarkoste. Daah edtjieh kvaliteeten bïjre barkosne soptsestidh jallh guktie learohke dam haalveme, jïh edtja dovne raerieh jïh bïhkedimmiem vedtedh guktie learohkh maehtieh buerebe</p>
<p>sjïdtedh. Illedahkh jïh bïevnesh pryöveste maehtieh dutnjien aktem guvviem vedtedh destie maam learohkh haalvoeh, jïh mejnie dah tjuerieh vielie barkedh. Datne byörh daam bïevnesem ektesne vuejnedh jeatjah bïevnesigujmie mejtie åtnah learohki bïjre aarebistie, jïh byöroe dialogesne learohkigujmie jïh eejhtegigujmie åtnasovvedh.</p>
<p>Vaeltieh learoehkidie meatan  Datne byörh learoehkidie meatan vaeltedh gosse pryövem gïehtjedh mænngan. Gosse learoehkidie gihtjh maam dah vienhtieh dah leah buektiehtamme, jïh mejnie byöroeh vielie haarjanidh, dellie dah maehtieh aelkedh sijjen jïjtsh lïerehtimmien bïjre ussjedieh. Mænngan illedahkide gïehtjedamme, maahta nuhteligs årrodh baajedh learoehkidie</p>
<p>meatan årrodh sijjen vaestiedassi bïjre ussjedidh, jïh soejkesjidh maam dah maehtieh darjodh juktie buerebe sjïdtedh.</p>
<p>Learohki jïjtsevuarjasjimmieh maehtieh dutnjien vihkeles bïevnesh vedtedh maam dah tuhtjieh gïerve, jïh mejnie tjuerieh vielie barkedh. Jïjtsevuarjasjimmie maahta aaj viehkine årrodh ihke learohkh aktem tjïelkebe guvviem åadtjoeh jïjtsh maahtoen bïjre ryöknedimmesne.</p>
<p xml:lang="deu">GUKTIE DEJTIE NJIELJIE PRINSIHPIDE JAABNANVUARJASJÆMMAN EKTESNE VUEJNEDH PRYÖVETJÏRREHTIMMINE?</p>
<p type="listitem"> Guktie edtjem learoehkidie ryöjrehtidh aajkose pryövine?</p>
<p type="listitem"> Guktie edtjem illedahkide nuhtjedh juktie maehtedh faageles sjyöhtehke</p>
<p>bievnesh bååstede vedtedh mah dam guhkiebasse lïerehtimmiem eevtjieh?</p>
<p type="listitem"> Guktie edtjem learoehkidie meatan vaeltedh dennie guhkiebasse</p>
<p>barkosne illedahkigujmie?</p>
<p type="listitem"> Guktie learohkh maehtieh meatan årrodh sijjen jïjtsh barkoem vuarjasjidh?</p>
<p xml:lang="vep">2. PRYÖVEN ÅVTELEN</p>
<p>Åvtelen pryöve dorjesåvva, dle vihkeles datne lea veelelaakan goerehtamme bïhkedassem <em type="italic">Instruksjon for gjennomføring. </em>Daam gaavnh PAS:sne. Bïhkedimmesne tjåådtje maam learohke edtja learoehkidie jiehtedh pryöven åvtelen jïh mearan pryöve dorjesåvva. Lissine tjïrrehtimmien mierieh aaj buerkiestamme sjidtieh.<em type="italic"> </em> </p>
<p>Edtja goerehtallemepryövem tjïrrehtidh gööktine boelhkine. Boelhki gaskem learohkh edtjieh eejehtimmiem utnedh. Dïhte dan åvteste dah viesjies learohkh daamtaj maehtieh sæjloesåbpoe sjïdtedh goh dah veaksehke learohkh. Vihkeles gaajhkh learohkh åadtjoeh</p>
<p>Sæjroe</p>
<p xml:lang="vep">8/32</p>
<p>Daate ajve bihkeden, men mijjieh juvnehtibie eejehtimmie ij seejnebe vaaltasovvh. Eejehtimmie byöroe årrodh unnemes 10 minudth, maaje beapmojne jallh ålkone. Maahta aaj pryövem juekedh gööktine skuvlebiejjine. Tjåanghkan pryöve sæjhta vaasedh medtie 60 minudth , dellie eejehtimmie ij leah meatan.   </p>
<p>Pryövetjïrrehtimmien åvtelen lea vihkeles dovne learohkh jïh eejhtegh goerehtallemepryövem demtieh jïh daejrieh man åvteste dam tjïrrehte.</p>
<p>Bïevnesh eejhtegidie</p>
<p>Ööhpehtimmiedirektovraate aktem bïevnesetjaalegem dorjeme eejhtegidie man nomme: <span type="quote">«bïevnesh goerehtallemepryövi bïjre, gïjren 2015»</span>. Bïevnesetjaalege eejhtegidie</p>
<p>seedtesåvva gåatan learohkigujmie jïh byöroe lissine våålese vaaltasovvedh skuvlen gåetiesæjrosne jallh lïerehtimmiesijjesne.</p>
<p>Tjaalege lea jarkoestamme saemien gïelese (noerhte-, åarjel- jïh julevsaemien. Maahta dejtie våålese leessedh goh pdf-fijlh Ööhpehtimmiedirektovraateen gåetiesæjroste. Tjaalege olkese båata guhkiem åvtelen learohkh edtjieh goerehtallemepryövide lohkemisnie jïh ryöknedimmesne darjodh.</p>
<p>Bïevnesh learoehkidie</p>
<p>Learohkh edtjieh bïevnesh åadtjodh goerehtallemepryövi bïjre seamma tïjjen goh tjaalege eejhtegidie vadtasåvva. Vihkeles datne astoem åtnah buerkiestidh mij akte goerehtallemepryöve lea, man åvteste dijjieh edtjede dagkeres pryövem utnedh jïh guktie pryöve edtja tjïrrehtamme sjïdtedh.</p>
<p>Tjïrrehtimmien åvtelen maahtah sjïehteladtedh ihke learohkh edtjieh åahpenidh jïjtjehke pryövetsiehkine. Ööhpehtimmiedirektovraaten gåetiesæjrosne<em type="italic">  (www.udir.no) </em>akte </p>
<p>laavenjasse lea bæjhkoehtamme. Dijjieh maehtede daam laavenjassem tjïrrehtidh goh akte ryöjredimmie goerehtallemepryövese, juktie haarjanidh bïhkedassem åadtjodh jïh laavenjassh vaestiedidh. Learohkh byöroeh bïeljelimmiem åadtjodh veele goltelidh, raaktan dam darjodh maam lohkehtæjja jeahta, jïh vuertedh dan mubpien laavenjassese</p>
<p>vaedtsedh åvtelen dah bïeljelimmiem dan bïjre åadtjoeh. Dïhte aajkoe daejnie haarjanimmine ij leah haarjanidh pryövese, men haarjanidh pryövem utnedh. Dellie aaj maahtah nuepiem nuhtjedh learoehkidie buerkiestidh lohkehtæjja ij luhpiem utnieh dejtie laavenjassigujmie viehkiehtidh gosse dah edtjieh dam eensi goerehtallemepryövem</p>
<p>utnedh. Ij edtjh dam jïjtjehke goerehtallemepryövem nuhtjedh haarjanimmesne.</p>
<p>Barkoetïjje learoehkdie dejnie göökte bieline pryöveste lea 18,5 minudth eejehtimmien åvtelen jih 9</p>
<p>minudth mænngan. Lissine tïjje vadtasåvva bïhkedimmieh vedtedh jïh numhtie vijriesåbpoe.</p>
<p>Sæjroe</p>
<p xml:lang="vep">9/32</p>
<p type="listitem"> tïjjem vadteme pryövem tjïrrehtidh</p>
<p type="listitem"> gïehtjedamme bïhkedimmiem jïh bïhkedasside juktie pryövem tjïrrehtidh</p>
<p>åvtelhbodti</p>
<p type="listitem"> hokseme eejhtegh bievnesetjaalegem åådtjeme jih bievnesh åådtjeme</p>
<p>tjïrrehtimmien jih dåarjelimmien bïjre</p>
<p type="listitem"> learohkigujmie soptsestamme daate pryöve edtja viehkine årrodh ihke</p>
<p>lohkehtæjja maahta learoehkidie dan bööremes lïerehtimmiem vedtedh</p>
<p type="listitem"> tijjem vadteme tjïrrehtimmien mænngan juktie maehtedh vuarjasjidh jïh</p>
<p>illedahkide fïere guhten learoehkasse dåarjelidh</p>
<p xml:lang="est">3. MEARAN TJÏRREHTEMINIE</p>
<p>Pryövereeremesysteemesne (PAS) (<em type="italic">(https://pas.udir.no) </em>gaavnh <em type="italic">Instruksjon for gjennomføring</em> mij buerkeste guktie datne edtja pryövem tjïrrehtidh, jïh mah ryöjredimmieh mejtie tjoerh darjodh pryöven åvtelen. Daesnie aaj vuarjasjimmiebïhkedimmiem gaavnh mij buerkeste guktie edtja pryövide staeriedidh.  </p>
<p>Datne tjoerh veele lohkedh jïh gïehtjedidh <em type="italic">Instruksjon for gjennomføring</em> guhkiem åvtelen datne goerehtallemepryövem tjïrrehth learohkigujmie. Datne tjoerh aktem jïjtse </p>
<p>pryöveheeftem meatan utnedh klaassetjiehtjielasse maam nuhtjh, <em type="italic">Instruksjonine</em> ektine. Lissine aktem tsåahkam daarpesjh mij tïjjem vaalta, tjöödtjesthtsåahka. Dennie tjaalegisnie <em type="italic">Instruksjon</em> tjåådtje man guhkiem learohkh edtjieh utnedh laavenjasside loetedh fïerhtene sæjrosne. Dastegh baaja learoehkidie dan guhkiem gïehtelidh goh jïjtje </p>
<p>sijhtieh, learohkh ovmaereles strategijigujmie sijhtieh buektiehtidh laavenjasside staaran darjodh. Daah leah learohkh mejtie pryöve edtja vueptiestidh dan åvteste faatoes strategijeevtiedimmie lea dïhte veaksahkommes prediktovre dastegh learohkh matematihketsagkesh mænngan åadtjoeh. Dan åvteste tjoerh veelelaakan fulkesidh</p>
<p>tïjjemieride bïhkedassesne.<em type="italic"> </em> <em type="italic"> </em> </p>
<p xml:lang="vep">4. PRYÖVEN MÆNNGAN</p>
<p>Vuelielisnie bïevnesh gaavnh guktie edtjh toelhkestidh jïh dåarjelidh illedahkide goerehtallemistie. Göökte tjiehpiesvoetesuerkieh möölesuvvieh dejnie uvtemesth</p>
<p>tjiehpiesvoetine ryöknedimmesne goerehtallemepryövesne. <em type="italic">Damtijidh jïh buerkiestidh</em> leah mejtie learohke maahta tsiehkieh damtijidh mah taalh jïh stoeredahkh meatan utnieh. Laavenjassh pryövesne buerkiestieh vihties tsiehkieh mejtie maahta loetedh viehkine ryöknedimmeste. Learohkh tjuerieh guarkedh taalh tseahkan gårrelgieh, jïh tjuerieh </p>
<p>maehtedh aktem mentaale maallem darjodh dan matematihkeles ektiedæmman, vuesiehtimmien gaavhtan åestedh jïh doekedh. <em type="italic">Nuhtjedh jïh gïetedidh</em> lea strategijh   </p>
<p>Sæjroe</p>
<p>10/32  darjodh.</p>
<p>Juktie learohki uvtemesth tjiehpiesvoeth ryöknedimmesne möölehtidh, laavenjassh leah evtiesovveme njieljie teemaj sisnjeli: <em type="italic">Ryökneme, taalegoerkese, taaleraajroe jïh taalesïeve jïh ryöknedimmie</em>. Fïereguhte dejstie njieljie teemijste goerehtallemepryövesne </p>
<p>åehpiedehteme sjædta vuelielisnie. Fïereguhten teemese learohki evtiedimmiem buerkeste, jïh såemies vihties learohkevuesiehtimmieh vadtasuvvieh. Vijriesåbpoe haestemh buerkeste mejtie viesjies learohkh dåastoeh fïerhten teeman sisnjelen, jïh</p>
<p>muvhth raeriestimmieh darjoemidie vadtasuvvieh mah maehtieh learoehkidie viehkiehtidh dejtie haestiemidie haalvedh.</p>
<p>Teemaj mænngan buerkiestimmieh golme learoehkijstie gaavnh (learohkeportrehth) gaajh joekehts illedahkigujmie goerehtallemepryövesne. Daah portrehth leah tjaalasovveme  learohki vaestiedassi mietie mah lin meatan evtiedimmesne goerehtallemepryöveste. Portrehth soptsestieh maam learohkh leah vuesiehtamme dah haalvoeh, jïh eah haalvoeh pryövesne. Fïerhten learohkeportrehtese raeriestimmieh vadtasuvvieh juktie guhkiebasse</p>
<p>learohkem dåarjelidh.</p>
<p>Dåarjelimmie learoehkijstie tjoeperdimmieraasten nuelesne</p>
<p>Goerehtallemepryöve ryöknedimmesne fokusem åtna taalegoerkesasse jïh ryöknedimmietjiehpiesvoetese. Daate lea daerpies bigkemegierkieh juktie vihkielommes tjiehpiesvoeth ryöknedimmesne vejtiestidh jïh matematihkem lïeredh. Edtja illedahkem goerehtallemepryöveste ryöknedimmesne 1. daltesasse åtnasovvedh goh våarome akten</p>
<p>soptsestæmman learoehkinie jïh eejhtegigujmie, juktie dam guhkiebasse dåarjelimmiem learoehkistie soejkesjidh. Ektesne dijjieh maehtede bæjjese bïejedh våaroehtamme lïerehtimmieulmieh dan guhkiebasse barkose. Soptsestidie ektesne guktie learohke</p>
<p>maahta jaksedh dejtie ulmide mah bïejesuvvieh. Vihkeles fokusem utnedh naan gille ulmide fïerhten aejkien, mejtie maahta jaksedh.</p>
<p xml:lang="est">ÅTNOE ILLEDAHKIJSTE</p>
<p type="listitem"> Edtja learohkh tjoeperdimmieraasten nuelesne guhkiebasse dåarjelidh</p>
<p type="listitem"> Lohkehtæjja tjuara eejhtegidie bievnedh illedahki bïjre goerehtallemepryövesne jis vååjnoe goh learohke lea tjoeperdimmieraasten nuelesne, jïh dan gaavhtan lissie dåarjelimmiem daarpesje</p>
<p type="listitem"> Learohkh mah eevre tjoeperdimmieraasten bijjelen skååredieh, maehtieh aaj guhkiebasse dåarjelimmiem daarpesjidh</p>
<p type="listitem"> Tjuara illedahkide akten learoehkasse ektesne vuejnedh jeatjah bïevnesigujmie</p>
<p>learohken bïjre<em type="italic"> </em> </p>
<p>Gosse learohkevaestiedasside toelhkeste lea vihkeles abpe pryövem ektesne vuejnedh. Årroeh våårege illedahkh toelhkestidh ajve aktede vaestiedasseste aktene laavenjassesne. Maahta jïjnjh bïevnesh gaavnedh jis learohken abpe heeftem gïehtjede. Vuartesjh gusnie</p>
<p>plæjjohkemïerhkh taalesïevine jïh goerine, vuartesjh aaj notaatine jallh gusnie learohke</p>
<p>Sæjroe</p>
<p>11/32  måjhta guktie ussjedi.</p>
<p>Byöroe pryövem aktine aktine learoehkinie gïehtjedidh mij lea eevre tjoeperdimmieraasten bijjelen jïh nuelesne. Vuarjesjh mejtie learohkh tjoeperdimmieraasten nuelesne aevhkiem</p>
<p>utnieh abpe pryövem gïehtjedidh. Veeljh dej veajkoej muvhth sæjroeh mejtie learoehkinie ektine vuartesjh. Daate byöroe sæjroeh sisveginie årrodh mah leah learohken lïhkemes evtiedimmiesovnen sisnjelen. Akte learohke mij guhkede tjoeperdimmieraasten nuelesne skåårede (vuartesjh portrehtem Maarjeste), maahta tuhtjedh gïerve jis lohkehtæjja abpe</p>
<p>heeften tjïrrh plaerede jïh satne åådtje gaajhkide laavenjasside vuejnedh mejtie ij leah buektiehtamme jallh ij vaestiedamme. Dellie maahta buerebe årrodh naan gille sæjroeh veeljedh mejtie learoehkinie ektine gïehtjede.</p>
<p>Juktie pryövem vijriesåbpoe gïehtjedidh aktene ellies klaassesne maahta såemies teemah jallh sæjroeh pryövesne veeljedh mejgujmie gaajhkesh  maehtieh ektesne barkedh. Mujhtieh gåarede <span type="quote">«kuvsjem»</span> darjodh learohkedåehkiejgujmie juktie sjïere dïejvesigujmie jallh tjiehpiesvoetigujmie guhkiebasse barkedh, mejgujmie gaajhkh learohkh dåehkesne</p>
<p>tjabreminie. Dellie kanne akte learohke meatan aktene kuvsjesne, mearan akte jeatjah learohke lea meatan jieniebinie kuvsjine.</p>
<p>Raeriestimmie gyhtjelasside learoehkidie tjoeperdimmieraasten nuelesne:</p>
<p type="listitem"> Maahtah munnjien vuesiehtidh dam sæjroem pryövesne datne tuhtjih lij lustemes?</p>
<p type="listitem"> Mah laavenjassh desnie mejtie idtjih guarkah guktie edtjh loetedh?</p>
<p type="listitem"> Mah laavenjassh lin gïerve?</p>
<p type="listitem"> Mah laavenjassh lij aelhkie darjodh?</p>
<p>Raeriestimmie gyhtjelasside learoehkide gosse barkeminie pryöven mænngan ellies klaassine</p>
<p type="listitem"> Maan dijjieh vienhtede mijjieh pryövebe gaavnedh daejnie sæjrojne?</p>
<p type="listitem"> Guktie maehtebe ussjedidh juktie daam laavenjassem loetedh?</p>
<p>Learohkh tjoeperdimmieraasten nuelesne daamtaj guhkiem tïjjem nuhtjieh dan åvteste dej leah ovmaereles strategijh, viesjies dïejvesh jallh fer vijries gïehtjedimmiestrategijh. Mijjieh sïjhtebe daam goerehtallemepryövine vueptiestidh, jïh dan åvteste pryövem tjïrrehtibie tïjjemieriejgujmie jïh bielelen viehkiedïrregh. Mænngan pryövem staeriedamme, maahta</p>
<p>sjïehteladtedh ihke learohkh åadtjoeh laavenjasside loetedh mejtie idtjin vaestedh gosse pryövem tjïrrehtin. Staeredh boekte pryövem voestegh, jïh baajh dan mænngan learoehkidie raeffesne tjahkasjidh jïh dejtie mubpide laavenjasside loetedh klaerieplæjjohkinie. Daelie maehtieh maaje viehkiedïrregh nuhtjedh. Learohkh joe</p>
<p>bïhkedassem govleme jïh maehtieh vuesiehtimmide pryövesne vuartasjidh. Jeenjesidie ij leah daate nuekies ihke dah buektiehtieh jïjtjeraarehke barkedh dej jeatjah laavenjassigujmie. Learohkh EAH luhpiem åadtjoeh båajhtoeh vaestiedassh staeriedidh.</p>
<p>Gaajh viesjies learohkh sijhtieh vaenie nåhtoem utnedh jïjtjeraarehke laavenjassigujmie pryövesne barkedh, jïh dan åvteste ibie dam raeresth. Akte nuepie lea learohke lohkehtæjjine ektine, dejtie laavenjasside dorje mejtie satne idtji asth pryövesne darjodh.</p>
<p>Sæjroe</p>
<p>12/32  dennie guhkiebasse goerehtallemisnie.</p>
<p>Evtiedimmie goerkesistie jïh tjiehpiesvoetijste</p>
<p>Digkedeminie mejtie goerkese evtiesåvva tjiehpiesvoeti åvtelen, tjiehpiesvoeth goerkesen åvtelen, jallh mejtie dah sinsitnien baalte evtiesuvvieh. Hævvi vienth dah sinsitnien baalte evtiesuvvieh. Learohkh viesjies taaledïejvesigujmie daamtaj viesjies tjiehpiesvoeth utnieh  ryöknemisnie jïh taaleryöknedimmesne. Learohkh mah tjabreminie ryöknedh, daamtaj viesjies dïejvesegoerkesem utnieh ektiedamme taalide.</p>
<p>Learohkh dïejvesh jïh tjiehpiesvoeth meatan utnieh gosse skuvlese båetieh. Aareh gïeleevtiedimmien jïh ryöknemen tjïrrh dah leah vihkeles maahtoem vejtiestamme mij</p>
<p>våaroeminie sjædta tjiehpiesvoetide ryöknedimmesne, jïh matematihkem lïeredh. Goerkese ektiedamme dïejvesidie goh vuesiehtimmien gaavhtan stuerebe goh, vielie, jallh taalebaakoeh jïh ryöknemetjiehpiesvoeth leah dïrregh dan guhkiebasse lïerehtæmman.</p>
<p>Joe skuvleaalkoven lohkehtæjjah maehtieh vïhtesjidh learohkh joekehts maahtoem utnieh. Mearan muvhth learohkh eah maehtieh vielie goh vïjhtese ryöknedh kardinaale goerkesinie, mubpieh learohkh maehtieh taalh tjåanghkan bïejedh suerkesne 0 – 100. Skuvlesne maahta aktem matteuseffektem vïhtesjidh, joekehtse learohki gaskem sjïdtede</p>
<p>dej voestes skuvlejaepiej.  Goerehtallemepryövi aajkoe lea joekehtsh vueptiestidh, guktie maahta voerkeslaakan barkedh dïejvesegoerkesem jïh ryöknemetjiehpiesvoetide lissiehtidh dej  viesjiehtommes learohki luvnie.</p>
<p>Ij leah akte geajnoe dejtie vihkielommes tjiehpiesvoetide ryöknedimmesne – learohkh sjïere evtiedimmieh utnieh, men såemies tjåenghkies væhtah. Ihke learohkh edtjieh væjkele sjïdtedh ryöknedidh, dellie göökte maadthgierkieh tjuerieh stïeresne årrodh: dah</p>
<p>tjuerieh maehtedh jearsoeslaakan jïh fleksijbele ryöknedidh, jïh dah tjuerieh hijven taaledïejvesem utnedh. Learohki evtiedimmien gaavhtan lea joekoen vihkeles veele barkedh learohki ryöknemedarjomigujmie dej voestes jaepiej skuvlesne. Ryökneme lea</p>
<p>daerpies juktie learohki taalegoerkesem evtiedidh, lissine learohkh jeenjemasth ryöknemestrategijh nuhtjieh laavenjasseloetemisie. Dah jeanatjommes learohkh sijhtieh vielie effektijve jïh fleksijbele strategijh evtiedidh mearan væjkalåbpoe sjidtieh ryöknedh, jïh buerebe taalegoerkesem åadtjodh. Såemies learohkh tjöödtjestieh, dah jåerhkieh aelhkie strategijh nuhtjedh (vuartesjh<em type="italic"> Ryöknedimmie</em> vuelielisnie). Daah learohkh leah </p>
<p>vaahresne matematihketsagkesh evtiedidh. Dan åvteste vihkeles learoehkidie guhkiebasse viehkiehtidh naive jïh rigide ryöknemestrategijijste, vielie effektijve strategijide jïh akten vielie fleksijbele strategijeåtnose.</p>
<p>Noerhtelaantine joekehtibie sjïere jïh sïejhme matematihketsagkesi gaskem. Daamtaj dïejvesh gietskies jïh gamte definisjovne åtnasuvvieh (vuartesjh vuesiehtimmien gaavhtan Lunde 2008). Såemies dejstie learoehkijstie mah matematihkine tjabreminie, sjïere </p>
<p>matematihketsagkesh utnieh. Dam ektede nåakebe mujhtesefunksjovnese, kognitijve faktovridie jallh abstraksjovnetsagkesidie (Holm, 2002). Dejtie learoehkidie sjïere</p>
<p>Dah referansh mah daennie tjaalegisnie vadtasuvvieh, læstosne gaavnh raeriestimmiejgujmie vielie</p>
<p>lohkemen bïjre</p>
<p>Sæjroe</p>
<p>13/32  mietie F-04-13 skuvle dïedtem åtna nåhtoem lïerehtimmeste vuarjasjidh, åvtelen PPD:se vuesehte, jïh eventuelle nænnoestimmie sjïereööhpehtimmien bïjre. Goerehtallemepryöve maahta meatan årrodh aktene dagkeres vuarjasjimmesne.   Gelline skuvline sæjhta naan learohkh årrodh mah utnieh dam maam mijjieh gåhtjobe</p>
<p>sïejhme matematihketsagkesh. Lunden mietie (2008) dellie sæjhta akte ovreakta årrodh gaskem learohken kognitijve fungeradimmiem, ööhpehtimmiem jïh jeatjah faktovrh mah lïerehtimmiem tsevtsieh, jïh daate ovreakta jeenjemasth learohken</p>
<p>matematihkelïerehtimmiem heerrede.  Muvhth dejstie learoehkijstie mah tjoeperdimmieraasten nuelesne skååredieh, sïejhme matematihketsagkesh utnieh. Dejtie learoehkidie edtja råajvarimmieh soejkesjidh mierien sisnjelen sjïehtedamme lïerehtimmeste, goh akte lïhtse aareh råajvarimmesne. Learohkh sïejhme</p>
<p>matematihketsagkesigujmie daamtaj viesjies dïejvesegoerkesem, jïh naive jïh rigide strategijeåtnoem utnieh. Juktie ovmaereles strategijeåtnoe nåake våaromem vadta dan guhkiebasse lïerehtæmman, daate maahta tsagkesh vedtedh matematihkine mænngan skuvletïjjen dastegh råajvarimmieh eah vadtasovvh (vuartesjh vuesiehtimmien gaavhtan</p>
<p>Lunde, 2008 jallh Ostad, 2008 jïh 2010).</p>
<p>Voestes bielie goerehtallemepryöveste (eejehtimmien åvtelen) åajvahkommes dïejvesegoerkesem jïh ryöknemetjiehpiesvoeth möölehte. Mubpie bielie pryöveste</p>
<p>åajvahkommes taaleryöknedimmiem möölehte (addisjovne jïh subtraksjovne). Viesjies learohkh daamtaj ryöknemestrategijh nuhtjieh juktie laavenjassh loetedh taaleryöknedimmesne. Juktie dejtie learoehkidie vueptiestidh dle fïerhte sæjroe aktem</p>
<p>tïjjemieriem åådtjeme. Tïjjemierie lea bïejesovveme naemhtie guktie learohkh mah ovmaereles jïh nåake effektijve strategijh nuhtjieh, eah sån sïjhth gaervies sjïdtedh gaajhki laavenjassigujmie sæjrosne tïjjemierien sisnjelen. Voestes bielesne pryöveste tïjjemierie guhkebe.</p>
<p>Vihkeles parallellelaakan barkedh learohki dïejvesidie jïh tjiehpiesvoeth evtiedidh. Doh viesjiehtommes learohkh daarpesjieh guhkiem gïehtelidh:</p>
<p type="listitem">• ryöknemedarjomigujmie: åvtese jïh bååstede ryöknedh, guhkiebasse ryöknedh aktede vihties taaleste jïh numhtie vijriesåbpoe</p>
<p type="listitem">• veahkah viertiestidh; gusnie jeenjemes? Gusnie vaenemes?</p>
<p type="listitem">• veahkah taalesymbovlide aktanidh, veahkah dåehkine bïejedh</p>
<p type="listitem">• barkedh abpe taalesuerkesne 0-20, jïh ij ajve taalesuerkesne 0 -10; daate lea vihkeles juktie guarkedh guktie posisjovnesysteeme lea bæjjese bigkeme</p>
<p>aktigujmie jïh luhkiejgujmie</p>
<p type="listitem">• jïjtse strategijeåtnoem evtiedidh: viesjies learohkh viehkiem jïh dåarjoem daarpesjieh juktie vaedtsedh <span type="quote">«gaajhkem ryöknedh»</span>- strategijijste, <span type="quote">«guhkiebasseryöknedh»</span> strategijide</p>
<p>Doh teemah vuelielisnie jïh learohkeportrehth såemies raeriestimmieh vedtieh learohki guhkiebasse barkose.</p>
<p>Raeriestimmie vielie lohkemen bïjre</p>
<p type="listitem" xml:lang="dan">• <em type="italic">Matematikvanskeligheder</em>  </p>
<p>Sæjroe</p>
<p xml:lang="vep">14/32</p>
<p>Ryökneme</p>
<p>Hijven tjiehpiesvoeth ryöknemisnie leah joekoen vihkeles juktie taalegoerkesem, ryöknedimmietjiehpiesvoeth jïh strategijh evtiedidh mah leah laavenjasseloetemasse ektiedamme. Juktie væjkele ryöknijh sjïdtedh dle learohkh aktem uvtemesth goerkesem</p>
<p>vïjhte prinsihpijste daarpesjieh. Learohkh tjuerieh taaleraajroem maehtedh (taali nommh) jïh daejredh taalh aktem vihties öörnegem utnieh (ordinaliteete). Dah tjuerieh aaj aktese aktese- korrespondansem guarkedh, daate sæjhta jiehtedh fïerhte aate ajve ikth ryöknesåvva, jïh ij sïjhth maam jiehtedh mennie öörnegisnie aatide ryöknoe. Lissine</p>
<p>learohkh tjuerieh lïeredh dïhte minngemes taale dïhte, mij lea dam abpe veahkam maam ryökneme (kardinaliteete). Ij gåaredh gyhtjelassh vaestiedidh goh <span type="quote">«man jïjnje»</span> bielelen dam kardinaale aspektem guarkedh.</p>
<p>Learohkevuesiehtimmie  Sagka birresåvva aktem tjomhpem daabloejgujmie ryöknedh. Lohkehtæjja 17 viskes daabloeh bïejeme sov uvte. Sagka aktem aktem daabloem doehtede jïh dam ånnetji miehtjede mearan dam ryöknoe. Dïhte dejtie voestes luhkie daabloeh ryöknoe bielelen naan dåeriesmoerh, dle vuarta ånnetji åvtelem dam luhkievoestes daabloem ryöknoe, jïh dle tjöödtjeste, eevre båasarimmesne.</p>
<p>Pieren uvte akte luhkie, akte vïjhte jïh göökte kråvnah. Piere luhkie soerm sov uvte steerie mearan akti akti ryöknoe goske låhkan båata. Dïhte tjöödtjeste, akte gïetem bæjjese steerie soermigujmie geerjehtamme jïh guhkiebasse ryöknoe 11, 12, 13, 14,  15. Dellie tjuvtjede dejtie göökte kråvnide jïh ryöknoe 16, 17.</p>
<p>Sagka ij gaajhkide nommide taaleraajrosne jallh struktuvrem posisjovnesysteemesne damth. Dïhte vielie haarjanimmiem daarpesje ryöknedh. Sagka maahta sån aaj viesjies</p>
<p>taalegoerkesem utnedh (vuartesjh teemam <em type="italic">Taaledïejvese</em> vuelielisnie). Piere vuesehte satne maahta beetnegidie ryöknedh, men ij dejtie öörneldihkie dåehkide nuhtjh juktie luhkine jïh vïjhtine ryöknedh. Seamma tïjjen Piere vuesehte satne buektehte öörnegem steeredh ryöknemisnie.   </p>
<p>Evtiedimmie ryöknemetjiehpiesvoetijste  Jïjnjh learohkh soermide nuhtjieh gosse ryökneminie, mij lea akte hijven strategije noere aaltarisnie. Soermine ryöknedh maahta aaj mij akt årrrodh maam learohkh darjoeh juktie dam konkrete jïh dam abstrakte aktanidh. Sïejhme learohkh ånnetji ånnetji orrijieh soermine ryöknedh goske aelkieh njaalmeldh ryöknedh,</p>
<p><span type="quote">«nijhkemeryöknedh»</span> jallh aktene mentaale taalesïevesne ryöknedh 2.–3. daltesisnie. Dellie aelhkebe sjædta learoehkasse åejjieryöknemestrategijh nuhtjedh – mij lea dïhte</p>
<p>Sæjroe</p>
<p>15/32  veelebe sjidtieh gosse dejtie nuhtjieh. Mænngan learohkh lierieminie dovne bæjjese jih våålese ryöknedh, gööktine jïh gööktine, vïjhtine jïh vïjhtine jïh luhkine jïh luhkine.</p>
<p>Dååjrehtimmieh learohkh åadtjoeh gosse ryöknoeh juktie dåeriesmoerh jïh laavenjassh loetedh, dejtie viehkiehtieh taalefaaktah automatiseradieh, goh</p>
<p>vuesiehtimmien gaavhtan 2+3 lea vïjhte. Faatoes goerkese ryöknemistie maahta akte heaptoe årrodh juktie taalegoerkesem evtiedidh. Nåake ryöknemetjiehpiesvoeth leah ektiedamme minngebidie tsagkesidie ryöknedimmine. Jalhts maanah</p>
<p>matematihketsagkesigujmie daamtaj maehtieh jih guarkah dejtie vihkielommes prinsihpide ryöknemisnie, vuesiehtimmien gaavhtan taaleraajroe jih akti akti korrespondanse, maehtieh dåeriesmoerh utnedh guarkedh ij leah vihkeles mennie öörnegisnie dah ryöknoeh. Daate aktem faatoes goerkesem jïh tjiehpiesvoetem vadta ryöknemistie.</p>
<p>Åvtelen learohkh leah guarkeme guktie taalesysteeme lea bæjjese bigkeme luhkiejgujmie jïh aktigujmie, taalh sijhtieh årrodh taalh jïh tjoejh mah eah naan mïelem utnieh.</p>
<p>Luhkiesertiestimmieh maehtieh gïerve årrodh gellide learoehkidie, naemhtie goh Sagkese vuesiehtimmesne bijjielisnie. Lissine taalh 11-20 maehtieh joekoen haestiedihks årrodh. Daah taalh eah dam <span type="quote">« sïejhme»</span> njaalmeldh möönsterem utnieh  (göökteluhkie akte, göökteluhkie göökte, njieljieluhkie akte njieljieluhkie göökte jnv) men aktem jïjtse logiske</p>
<p>struktuvrem utnieh. Maahta væjsehke årrodh joekoen daejnie taaline haarjanidh dej viesjiehtommes learohkigujmie, dovne taalebaakoeh jïh struktuvre.  Vihkeles learohkh åadtjoeh taalh bæjjese tjuatan ryöknedh guktie dah maehtieh ektiedimmieh jïh möönsterh vueptiestidh taaleraajrojne. Guhkiebasse learohkh edtjieh hijven taalegoerkesem</p>
<p>evtiedidh. Hijven taalegoerkese taalide 100 raajan sæjhta jiehtedh learohkh maehtieh guhkiebasse ryöknedh (dovne bæjjese jïh våålese), luhkiej bijjelen, gööktine gööktine, vïjhtine vïjhtine jïh luhkine luhkine saaht man taalen raejeste göökte sifferigujmie.</p>
<p>Geajnoe guhkiebasse  Åvtelen dïhte guhkiebasse barkoe maahta aelkedh, lea vihkeles vielie daajroem åadtjodh guktie learohke ryöknoe goh dam maam goerehtallemepryöve maahta vedtedh. Gosse oktegh learoehkinie maahta vïhtesjidh guktie learohke ryöknemelaavenjassh luetieh, jïh</p>
<p>soptsestidh dan bïjre maam vuajna. Man gåhkese learohke maahta ryöknedh? Learohke maahta öörnegem steeredh ryöknemisnie bielelen soermide nuhtjedh jallh daeverh doehtedidh? Learohke maahta  sov sisnjielisnie ryöknedh? Learohke maahta bæjjese jïh</p>
<p>våålese ryöknedh saaht man taaleste, taalesuerkesne 0-20. Akte aevhkie dan lïerehtæmman guhkiebasse, learohkh maehtieh luhkiej bijjelen ryöknedh, ryöknedh gööktine jïh gööktine, luhkine jïh luhkine jïh naemhtie guhkiebasse? Byöroe akte ulmie årrodh ulmiestuvreldh ryöknemetjiehpiesvoetigujmie barkedh dejtie viesjies learoehkidie.</p>
<p>Åadtjodh haarjanidh ryöknedh taaleste 20 taalese 100 maahta learoehkidie goerkesem vedtedh taali struktuvri bïjre naemhtie goh barkedh suerkesne 0 – 20 ij vedtieh, dan</p>
<p>åvteste daennie intervallesne fïerhte taale orre nommem åtna.</p>
<p>Baajh learohkem buerkiestidh jïh gihtjh gyhtjelassh. Soptsestimmien tjïrrh daajroem åådtje guktie learohke ussjede jïh guktie learohke ryöknemem guarka. Soptsestimmien aajkoe</p>
<p>Sæjroe</p>
<p>16/32  meatan juktie learohkem dåarjelidh. Learohke tjuara nuepiem åadtjodh dovne ovöörneldihkie jïh öörneldihkie dåehkieh ryöknedh. Nuhtjedh maaje daeverh, taalesïevem (mïerhkigujmie jïh gåaroes taalesïevine) jïh tjuetiekaarhtem juktie ryöknemem dåarjoehtidh. Ulmie lea learohke edtja aktem jïjtse sisnjeles taalesïevem tseegkedh jïh struktuvrem guarkedh taaleraajrosne (vuartesjh teemide <em type="italic">Taaledïejvesh </em>jïh <em type="italic">Taaleraajroe jïh </em> </p>
<p><em type="italic">taalesïeve</em>).  </p>
<p>Ryökneme daamtaj åtnasåvva goh strategije juktie laavenjassh jïh praktihkeles dåeriesmoerh loetedh. Jïjnjh learohkh jåerhkieh aelhkie ryöknemestrategijh nuhtjedh juktie addisjovne- jïh subtraksjovnelaavenjassh loetedh. Daam ållermaahteme teeman nuelesne <em type="italic">Ryöknedimmie.</em>  </p>
<p>Raeriestimmie vielie lohkemen bïjre<em type="italic"> </em> </p>
<p type="listitem" xml:lang="nob">• <em type="italic">Tall og tanke</em>, kapihtele 3  </p>
<p type="listitem" xml:lang="nno">• <em type="italic">Matematikk på småskoletrinnet </em> </p>
<p type="listitem" xml:lang="nob">• <em type="italic">Alle teller</em>, bielie B  </p>
<p>Taaledïejvesh</p>
<p>Hijven goerkese matematihkeles dïejvesijstie lea akte dejstie vihkielommes krïevenassijste juktie dejtie uvtemesth tjiehpiesvoeth ryöknedimmesne evtiedidh. Dïejvesh goh vuesiehtimmien gaavhtan låhkoe, stööremes, jeenjemes, vaenebe, göökte vaenebe, man</p>
<p>gellie, gaske, nuelesne jïh bijjelen leah vihkeles dïejvesh mah leah ektiedamme gïeleevtiedæmman sïejhmelaakan, jïh evtiedæmman learohki matematihkeles gïeleste sjïerelaakan. Tjuara dïejvesidie taalide ektiedidh, dovne taalesymbovlh jïh taalebaakoeh.</p>
<p>Dååjrehtimmien tjïrrh ryöknemisnie maanah lierieh vuesiehtimmien gaavhtan vïjhte lea veele akte vielie goh njieljie. Vïjhte stuerebe goh golme, göökte vaenebe goh njieljie jïh numhtie vijriebasse.</p>
<p>Evtiedimmie taaledïejvesijstie aalka dïejvesidie bijjielisnie guarkedh, naakede dah jeanatjommes learohkh darjoeh gosse skuvlem aelkieh. Lissine learohkh tjuerieh kvantiteetem guarkedh, daate sæjhta jiehtedh taalh veahkide vuesiehtieh. Daamtaj gïeleåtnoe ektiedamme taalide jïh taalegïetedæmman, lea tsevtseme destie man bïjre</p>
<p>soptsestibie, naakede mij maahta stoerre haestemh årrodh learoehkidie. Akte stoerre taale lea vuesiehtimmien gaavhtan ij naan tjïelke stoeredahke. Muvhten aejkien dle akte stoerre taale akte millijovne. Muvhten aejkien luhkie maahta akte stoerre taale årrodh.</p>
<p>Hijven taaledïejvese lea aaj maehtedh guarkedh jïh nuhtjedh ovmessie soptsestimmievuekieh. Maahta aktem veahkam vïjhte eeplajgujmie vuesiehtidh viehkine baakojste <span type="quote">«vïjhte»</span> , vïjhte sïevijste ||||| jallh taalesymbovleste 5. Learohkh aaj tjuerieh</p>
<p>maehtedh vuesiehtimmiej gaskem jarkoestidh.</p>
<p>Tjaelije jïh berteme leah tjaalasovveme lidteratuvrelæstosne tjaalegen minngiegietjesne.</p>
<p>Sæjroe</p>
<p>17/32  dehtie mubpijste geasa. Maahta taalh guektelen juekedh jïh guektiengïerth darjodh.</p>
<p>Learohkevuesiehtimmie  Klaasse ålkone orreme jïh sirrieh goejese tsagkeme. Daelie edtjieh gaavnehtidh man gellie sirrieh dah leah tjöönghkeme. Tanja lea gaavnehtamme dïhte 17 sirrieh åtna sov aktene goejesne. Madtjeles 71 våålese tjaala sov gærjesne.</p>
<p>Klaasse sijjieaarvojne barkeminie jïh taalh unifix-klåbpojste bigkie. Lohkehtæjja Kræstam birrie 14 bigkedh. Kræsta aktem rööpesem luhkiem dorje jïh njieljie plaave klåbpoeh beaja dej rööpses klåbpoej nille juktie vuesiehtidh taale 14 aktem luhkiem</p>
<p>jïh njieljie akth åtna.</p>
<p>Tanja ij konvensjovnide guarkah juktie taalh tjaeledh, gidtjh dah akth leah åelkiesbielesne jïh luhkieh gårroehbielesne. Dïhte iktesth aktide gårroehbielesne tjaala, jallh ajve</p>
<p>muvhtine? Juktie maehtedh sjæjsjalidh mejtie Tanja posisjovnesysteemem guarka jïh <span type="quote">«ajve»</span> båajhtode tjaala, jallh mejtie ij sijjie-aarvoem guarkah, tjuara goerehtidh maam Tanja ussjede, jïh man åvteste dïhte 71 tjaala sijjeste 17. Muvhth learohkh dysleksijine lohkemehaerine tjabreminie gosse luhkieh jïh taalh tjaelieh. Fokusem utnedh guktie</p>
<p>mijjieh taalh tjaelebe, maahta viehkine årrodh learoehkidie.</p>
<p>Hijven taaledïejvese akten hijven goerkesasse posisjovnesysteemeste bigkie, guktie taalh leah bæjjese bigkeme jïh aarvoe sifferijstie taalesne. Gosse daate goerkese ahkedh  evtiesåvva, taale 12 ij sïjhth ajve vuajnalgidh goh 12 ektievoeth, men aaj goh akte ektiedimmie dejstie göökte bielijste 10 jïh 2, jallh 1 luhkiedåehkie jïh 2 akth. Kræsta maahta 14 juekedh akten luhkiedåahkan jïh njieljie akth. Lohkehtæjja maahta</p>
<p>vuesiehtimmien gaavhtan Kræstan vaestiedassem dåarjelidh jïh dam birredh klaassese buerkiestidh guktie lij ussjedamme, jïh man åvteste njieljie lea aktene jeatjah klaeresne goh luhkie.</p>
<p>Fleksijbele taaledïejvese lea eevre daerpies jis edtja maehtedh radtjoeslaakan ryöknedidh taaligujmie mej jienebh sifferh gosse dejgujmie aalka. Dan åvteste vihkeles dejnie uvtemesth dïejvesegoerkesinie jïh taaledïejvesigujmie barkedh dej viesjiehtommes learohkigujmie voestes daltesisnie. Byöroe daam barkoem aaj ektiedidh ryöknemasse</p>
<p>(vuartesjh teemam Ryökneme vuelielisnie). Learohkh mah tjabreminie posisjovnesysteemem guarkedh jïh nuhtjedh, sijhtieh stoerre haestemh dåastodh gosse</p>
<p>edtjieh addisjovnine jïh subtraksjovnine barkedh taaligujmie mej jienebh sifferh.</p>
<p>Evtiedimmie taaledïejvesijstie</p>
<p>Sæjroe</p>
<p>18/32  ryökneminie. Learohki baakoevåarhkoe evtiesåvva, jïh gïeledïejvesh gårrelgieh  matematihkeles ektiedimmide jïh sisvegasse.</p>
<p>Mænngan learohkh aelkieh taalh veahkide ektiedidh. Gosse learohkh voestes aejkien  taalide dåastoeh, dah taalese vuejnieh goh akte elliesvote, jïh taalem abpe veahkese  ektede saaht man gellie sifferh taale åtna. Fïereguhte  siffere taaline jienebh  sifferigujmie ij naan mïelem utnieh learoehkidie, jïh dah eah posisjovnesysteemem nuhtjieh juktie lohkedh jallh soptsestidh fïereguhte siffere aktem aarvoem vuesehte.</p>
<p>Easkah gosse dah aktem goerkesem posisjovnesysteemeste evtiedamme, learohkh</p>
<p>nuekies maahtoem utnieh taalide fleksijbeleslaakan nuhtjedh. Daelie maehtieh   taalem juekedh aktine jïh luhkine, daejrieh mah aarvoeh dah ovmessie sifferh utnieh,  jïh abpe taalese vuejnieh goh summe dejstie bielijste. Dellie learohkh aktem</p>
<p>hijven  våaromem utnieh jïjtsh vuekieh evtiedidh taaleryöknedæmman (taaligujmie mej</p>
<p>jienebh sifferh), jïh vejtiestidh jïh guarkedh algoritmidie dejtie njieljie</p>
<p>ryöknedimmiesåarhtide.</p>
<p>Jïjnjh dejstie learoehkijste mah tjabreminie taaledïejvesh evtiedidh, taalide vuejnieh</p>
<p>goh akte guhkies, aktedimensjovnale taaleraajroe gusnie dah sifferh taaline eah naan mïelem utnieh fïereguhtene haeresne. Goh akte konsekvense dle gïerve sjædta</p>
<p>lohkedh, tjaeledh jïh nuhtjedh stoerre taalh. Learohkh viesjies taalegoerkesinie</p>
<p>sijhtieh aktem viesjies våaromem utnedh gosse edtjieh ryöknedidh taaligujmie jienebi   sifferigujmie. Jïjnjh dejstie learoehkijstie aelhkie ryöknemestrategijh nuhtjieh goh   <span type="quote">«gaajhkem ryöknedh»</span>strategijh (vuartesjh teemam <em type="italic">Ryöknedimmie </em>vuelielisnie).  </p>
<p>Geajnoe guhkiebasse  Maahta dam guhkiebasse barkoem aelkedh viehkine goerehtalledh guktie learohkh guarkah baakoeh goh stööremes, unnemes, jeenjemes jïh vaenemes. Voejhkelh aaj</p>
<p>gaavnehtidh man stoerre taalh learohkh maehtieh sov uvte vuejnedh, jïh mïsse maehtieh aktem vihties veahkam ektiedidh. Vihkeles aaj viesjies learohkh åadtjoeh haarjanidh lohkedh jïh tjaeledh taalh 10 raejeste 20 raajan.</p>
<p>Gellide learoehkidie akte stoerre sïlle taalese 14 ryöknedh goske guarka taale 14, 1 luhkiem jïh 3 akth åtna. Learohkh jïjnjh jïh gelliesåarhts haestemh daarpesjieh ektiedamme siffere-aarvose. Konkretiseradimmiematerijelle mij fokusem åtna luhkiem</p>
<p>dievhtedh jïh låtnodh, maahta learohkem viehkiehtidh aelkedh siffere-aarvoem guarkedh (vuesiehtimmien gaavhtan abakus jïh beetnegh).  Mænngan aaj learohkh byöroeh dååjrehtimmiem åadtjodh taalh bigkedh aktijste jïh luhkijste (dïsse maahta</p>
<p>vuesiehtimmien gaavhtan nuhtjedh baase-luhkiematerijellem jallh unifix-klåbpoeh). Byöroe aaj dejtie seamma taaleveahkide guvviedidh jïh tjaeledh goh addisjovne. Akte tjuetiekaarhte maahta åtnasovvedh juktie taali struktuvrem goerehtidh. Gosse goerehte</p>
<p>Sæjroe</p>
<p xml:lang="vep">19/32</p>
<p>Vihkeles learohkh ovmessie vuesiehtimmievuekiej gaskem målsoeh. Jis fokusem åtna luhkide jïh aktide ajve gosse edtja maam akt ryöknedidh jïh stuhtjh bæjjese bïejedh, fokuse fer jïjnjem stuvresåvva laavenjasside loetedh. Dïhte vaenebh nuepieh vadta hijven</p>
<p>dïejvesegoerkesem evtiedidh.</p>
<p>Raeriestimmie vielie lohkemen bïjre</p>
<p type="listitem">• <em type="italic">Alle teller</em>, bielie B posisjovnesysteemen bïjre  </p>
<p type="listitem" xml:lang="nob">• <em type="italic">Tall og tanke</em>, kapihtele 3  </p>
<p type="listitem" xml:lang="nob">• <em type="italic">Hvorfor tall går i ball</em>, kapihtelh 4 jïh 5  </p>
<p type="listitem">• <em type="italic">GLSM</em>, kapihtele 5  </p>
<p type="listitem" xml:lang="nno">• <em type="italic">Matematikk på småskoletrinnet</em>, kapihtelh 3 jïh 6  </p>
<p>Taaleraajroe jïh taalesïeve</p>
<p>Joekoen vihkeles learohkh hijven daajroem utnieh taaleraajroem bïjre. Daate sæjhta jiehtedh learohkh taali nommide jïh struktuvrem taaleraajrosne maehtieh. Lissine learohkh</p>
<p>tjuerieh jearsoes årrodh taalh veesmedh stoeredahken mietie. Mænngan learohkh sijhtieh aktem mentaale taalesïevem tseegkedh maam maehtieh nuhtjedh laavenjasseloetemisnie. Goerehtallemepryövesne daate våajnoes sjædta gosse learohkh radtjoeslaakan maehtieh taalh jïh veahkah reaktoe sæjjan bïejedh taalesïevesne.</p>
<p>Matematihkeööhpehtimmesne daamtaj ovmessie taalesïevh nuhtjie juktie struktuvrem vuesiehtidh taaleraajrosne jïh goh viehkiedïrrege taaleryöknedimmesne. Juktie maehtedh</p>
<p>taalesïevem fleksijbeleslaakan ryöknedæmman nuhtjedh, lea eevre daerpies learohke hijven taalegoerkesem utnieh. Dellie learohkh maehtieh svihtjedh bæjjese jïh våålese taalesïevesne, jïh mïerhkesjimmide nuhtjedh sïevesne, vuesiehtimmien gaavhtan viehkine guhkiebasse ryöknedh taaleste 10.</p>
<p>Learohkevuesiehtimmie  Eebre edtja mïerhkem bïejedh gusnie 13 lea aktene taalesïevesne gusnie ajve dah luhkieh mïerhkesjamme. Dïhte mïerhkem beaja 10 jïh 20 gaskoeh.</p>
<p>Aanta aktem taalesïevem dibrehtamme sov buertesne maam viehkine åtna taaleryöknedimmesne. Dïhte edtja ryöknedidh 15 – 3. Aanta soermem beaja taalese 15 jïh jeahta akte. Dle taalesïeven våålese svæhtja jih ryöknoe göökte mearan taalese  14 tjuvtjede, jïh golme mearan taalese 13 tjuvtjede.</p>
<p>Dïhte mïerhkesjimmie maam Eebre dorje, maahta vååjnedh goh dïhte lea jueriedisnie mejtie 13 lea lïhkebe 10 jallh 20, jïh ij rikti guarkah taali gåhkoem gaskemsh. Viesjies goerkese taalesïeveste lea daamtaj ektiedamme viesjies taalegoerkesinie. Jeatjah væhtah</p>
<p>viesjies goerkesasse taalesïeveste maahta årrodh learohke iktesth ryöknoe 0 raejeste jïh aktine aktine bæjjese ryöknoe juktie reaktoe taalem gaavnedh taalesïevesne.</p>
<p>Sæjroe</p>
<p xml:lang="vep">20/32</p>
<p>Aanta dåarjoehtimmiem daarpesje juktie maehtedh taalesïevem nuhtjedh goh viehkiedïrrege taaleryöknedæmman.</p>
<p>Evtiedimmie goerkesistie taalesïeveste   Goerkese taaleraajroste jïh taalesïeveste aalka gosse leara taalebaakojde, taalesymbovlide jïh mennie öörneginie dah tjåadtjoeh. Daate lea daajroe ryöknemen bïjre. Mænngan learohkh aelkieh guarkedh man stoerre intervallh  taali gaskem, goh gaajhkh vïjhth leah gaskoeh doh göökte minngebe luhkieh. Dah guarkah 23 leah</p>
<p>lïhkebe 20 goh 30. Dah aaj guarkah  akte segmente aktede taalesïeveste maahta jeatjah taaligujmie aelkedh goh 0, jïh dïhte maahta jeatjahlaakan juakeme årrodh goh 1. Learohkh maehtieh nuhtjedh daajroem taaleraajroen jïh taali aarvoen bïjre juktie vaaksjoehtidh, jïh taalh taalesïevese bïejedh.</p>
<p>Mænngan learohkh sijhtieh aktem mentaale taalesïevem evtiedidh maam maehtieh nuhtjedh gosse edtjieh bæjjese jïh våålese ryöknedh jïh laavenjassh loetedh (vielie dan bïjre <em type="italic">Ryöknedimmesne</em>). Vijriesåbpoe evtiedimmie sæjhta jiehtedh learohkh ij ajve </p>
<p>bæjjese jïh våålese svihtjh taalesïevesne men aelkieh taalesïevem fleksijbeleslaakan nuhtjedh dåeriesmoereloetemisnie.</p>
<p>Learohkh dam mentaale taalesïevem nuhtjieh gosse taalh stoeredahken mietie veesmieh. Gosse struktuvrem taalesïevesne demtieh, maehtieh dam nuhtjedh juktie gåhkoem jiehtedh göökte taali gaskem, vuesiehtimmien gaavhtan mejtie 18 leah lïhkemes 15 jalh 20.  Dastegh learohkh edtjieh aktem mentaale taalesïevem evtiedidh</p>
<p>dah tjuerieh barkedh dovne smaave jïh stoerre taaligujmie.</p>
<p>Geajnoe guhkiebasse  Maahta dam guhkiebasse barkoem aelkedh viehkine goerehtidh man hijven daajroe learohke taaleraajrose åtna. Vuesiehtimmien gaavhtan maahta aelkedh baajedh learohkem guhkiebasse ryöknedh aktede saaht mehtie taaleste, dovne bæjjese jïh</p>
<p>våålese. Vaeltieh våaromem laavenjassine goerehtallemepryövesne, jïh baajh learohkem buerkiestidh guktie satne taalh stoeredahken mietie veesmie.</p>
<p>Goerehth aaj mah taalestoeredahkh learohke maahta taalesïevide bïejedh.  Vuartesjh mejtie learohke ryöknoe akti akti vaajteles taalen raajan, jallh mejtie learohke mïerhkesjimmide taalesïevesne nuhtjie. Man fïjne juekeme tjuara taalesïevesne årrodh ihke learohke edtja maehtedh taalem reaktoe sæjjan bïejedh? Guhkiebasse maahta aaj</p>
<p>baajedh learohkem dååjrehtimmiem åadtjodh ovmessie taalesïevh nuhtjedh (ovmessie mïerhkesjimmiejgujmie), taalh taalesïevese bïejedh, taalh lohkedh bæjjese jïh våålese taalesïevesne, maaje ovmessie intervalligujmie.</p>
<p>Vijries jïh iktegisth åtnoe visuelle vuesiehtimmievuekijste goh taalesïeve, dorje guktie aelhkebe sjædta learoehkasse taalh jïh taaleryöknedimmiem guarkedh. Vihkeles dagkerh vuesiehtimmievuekieh gårrelgieh dejtie matematihkeles symbovlide. Åtnoe taalesïevijste</p>
<p>klaassetjiehtjielisnie maahta learohkem skreejredh jïjtse mentaale taalesïevh evtiedidh mejtie maahta taaleryöknedimmesne nuhtjedh. Aanta tjabreminie taalesïevem nuhtjedh</p>
<p>Sæjroe</p>
<p xml:lang="vep">21/32</p>
<p>Goerehtallemepryövesne ibie goerehth mejtie learohke maahta taalesïevem viehkiedïrreginie nuhtjedh taaleryöknedimmesne. Taalesïeve maahta akte hijven viehkiedïrrege årrodh gosse vejtesteminie  dah uvtemesth tjiehpiesvoeth ryöknedimmesne.</p>
<p>Vuartesjh raeriestimmieh vielie lohkemen bïjre vuelielisnie.</p>
<p>Raeriestimmie vielie lohkemen bïjre</p>
<p type="listitem">• <em type="italic">Tall og tanke</em>, dan gåaroes taaleraajroen bïjre  kapihtelisnie 3 jïh 5.  </p>
<p type="listitem">• <em type="italic">Dyskalkulia</em>, kapihtele taalesysteemen bïjre  </p>
<p>Ryöknedimmie</p>
<p>Juktie hijven ryöknedimmietjiehpiesvoeth åadtjodh lea vihkeles hijven taalegoerkesem jïh daajroem utnedh taaleraajroem bïjre. Guarkedh guktie taalh juakasuvvieh luhkine jïh aktine, daajroem utnedh luhkievoelpi bïjre (jïh jeatjah taalevoelph), maehtedh taalide guektiengïerth darjodh jïh taalide gööktine juekedh leah vihkeles  jis edtja maehtedh hijven</p>
<p>ryöknedimmiestrategijh evtiedidh. Hijven ryöknemetjiehpiesvoeth jïh ryökneme bæjjese jïh våålese taalese tjuetie aaj  akte vihkeles bielie dehtie våaroemistie tjiehpiesvoetide taaleryöknedimmesne.</p>
<p>Jïjnjh viesjies learohkh addisjovnine jïh subtraksjovnine tjabreminie. Dotkeme vuesehte subtraksjovne lea joekoen gïerve. Daate jeenjemasth dan åvteste daah learohkh viesjies dïejvesegoerkesem utnieh. Viesjies learohkh daamtaj naive jïh rigide strategijh nuhtjieh</p>
<p>juktie aerviedimmieh darjodh, naemhtie goh Aanna vuesiehtimmesne vuelielisnie. Dah ryöknoeh sijjeste ryöknedidh. Daate hævvi vienth dan åvteste lea ektiedimmieh gaskem taaledïejvesh, ryökneme jïh automatiseradimmie taalefaaktijste.</p>
<p>Learohkevuesiehtimmie  3 + 5 = ____  Aanna voestegh golme soermh gårroehgïetesne ryöknoe. Dan mænngan vïjhte soermh åelkiesgïetesne ryöknoe. Minngemes gaajhkide soermide ryöknoe jïh gaektsie åådtje.</p>
<p>7 + 5 = ___  Læsja aktem ellies luhkiem <span type="quote">«deavhta»</span> gosse ryöknede 7 + 3. Dellie daajra göökte aajmene vïjhteste, jïh summe lea 12.</p>
<p>Aannan strategije gohtjesåvva <span type="quote">«gaajhkem-ryöknedh»</span>-strategije. Dïhte guhkiem vaasa, jïh dejtie viesjies ryöknijidie varke gåarede båajhtode ryöknedh. Gaajhkem-ryöknedh strategijh eah leah dan maereles gosse learohkh edtjieh taaligujmie barkedh mej jienebh sifferh.</p>
<p>Learohkh mah leah taalefaaktah vejtiestamme, daejrieh golme jïh vïjhte lea gaektsie. Learohke maahta automatiseradamme daajroem aelhkieslaakan guhkiesmojhtesistie veedtjedh.</p>
<p>Sæjroe</p>
<p>22/32  Ööhpehtimmien ulmie lea learohkh edtjieh ryöknemestrategijijste ryöknedimmiestrategijide vaedtsedh. Lissine vihkeles learohkh taalefaaktah automatiseradieh.  Automatiseradamme taalefaaktah ryöknedimmiem aelhkebe darjoeh learoehkidie, juktie dïhte kognitijve maajsoe vaanene dan åvteste learohkh slyöhpoeh tïjjem jïh faamoem nuhtjedh ryöknemisnie. Aaj aelhkie bijjieguvviem dassedh dan bïjre</p>
<p>maam lea ryökneme, jïh mij aajmene ryöknedh, jis edtja vuesiehtimmien gaavhtan ryöknedidh 25 + 13 luhkie soermine. Jis akte learohke nåake dorje sæjrojne addisjovnine jïh subtraksjovnine goerehtallemepryövesne, maahta vååjnedh goh learohken leah viesjies ryöknedimmiestrategijh, vuesiehtimmien gaavhtan learohke nuhtjie «gaajhkem</p>
<p>ryöknedh»strategijh.</p>
<p>Tïjjemierie daejnie sæjrojne lea naemhtie bïejesovveme guktie viesjies strategijeåtnoe sæjhta sån darjodh learohke ij hïnnh gaajhkide laavenjasside darjodh. Vihkeles learohki strategijh goerehtalledh, dan åvteste strategijeevtiedimmie lea joekoen vihkeles evtiedimmien gaavhtan learohki ryöknedimmietjiehpiesvoetijste.</p>
<p>Evtiedimmie ryöknedimmiestrategijijste  <span type="quote">«Gaajhkem-ryöknedh»</span>-strategijijste addisjovnese lea sïejhme learohkh ånnetji ånnetji <span type="quote">«guhkiebasse-ryöknedh»</span>-strategijh lierieh. Aalkoelisnie maahta årrodh guhkiebasse dehtie taaleste ryöknedh mij lea neebnesovveme voestegh, men ånnetji ånnetji learohkh byöroe guhkiebasse ryöknedh dehtie stööremes taaleste. Daate lea</p>
<p>rasjovnelle strategijh, jïh guhkiebasse ryöknedh dehtie stööremes taaleste lea vielie effektijve jïh fleksijbele goh akte <span type="quote">«gaajhkem-ryöknedh»</span>-strategije. Mænngan goh learohkh leah jïjnjh dååjrehtimmieh dorjeme ryökneminie, sijhtieh mujhtedh 3+5 lea gaektsie, jïh daam vöörhkedh goh akte taallefaakta maam maehtieh  mænngan</p>
<p>veedtjedh guhkiesmojhtesistie. Ulmie lea learohkh edtjieh taalefaaktem nuhtjedh effektijve ryöknemestrategijigujmie ektine juktie laavenjassh loetedh. Dellie learohke maahta 8+7 vuesiehtimmien gaavhtan loetedh gosse satne ussjede 8+7 lea akte vielie goh 7+7, amma 15.</p>
<p>Learohkh aaj strategijh evtiediedh dejtie mubpide ryöknedimmiesåarhtide. Jïjnjh learohkh <span type="quote">«bæjjese-ryöknedh»</span> - jallh <span type="quote">«våålese-ryöknedh»</span>-strategijh nuhtjieh subtraksjovnese. <span type="quote">«Våålese-ryöknedh»</span>-strategijh leah krïevije dan åvteste dïhte</p>
<p>ryöknemem kreava göökte raajrojste seamma tïjjen: Tjuara våålese ryöknedh dehtie aktede taaleste   dan måbpan, jïh seamma tïjjen bæjjese ryöknedh dam låhkoem maam edtja våålese ryöknedh. Muvhth learohkh subtraksjovnelaavenjassh luetieh viehkine bååstede giesedh <span type="quote">«ånnetji ånnetji»</span>. Mænngan learohkh sijhtieh maehtedh</p>
<p>subtraksjovnelaavenjassh loetedh viehkine aktem aelhkebe dåeriesmoerem loetedh jïh dam goh våaroeminie nuhtjedh juktie vaestiedassem gaavnedh dan voestes laavenjassese, jallh aktem aktanimmiem nuhtjedh taalefaaktijste jïh strategijijste.</p>
<p>Faatoes strategijeevtiedimmie lea dïhte veaksahkommes prediktovre dejtie minngebe matematihketsagkesidie. Daate sæjhta jiehtedh gosse akte learohke jåarhka <span type="quote">«gaajhkem-ryöknedh »</span>--strategijh nuhtjedh, gosse jeatjah learohkh lea aalkeme</p>
<p><span type="quote">«guhkiebasse-ryöknedh»</span>-strategijh jïh taalefaakta-daajroem nuhtjedh, daate akte vaahravæhta. Daate learohke sån ij dam evtiedimmiem utnieh dejstie uvtemesth</p>
<p>Sæjroe</p>
<p>23/32  aaj vielie goh mubpieh learohkh ryökneminie juktie vaestiedassh gaavnedh aelhkie addisjovnelaavenjassine (summe göökte taalijste unnebe goh luhkie). Daate joekehtse læssene gosse båarasåbpoe sjædta.</p>
<p>Geajnoe guhkiebasse  Dan vijriesåbpoe dåarjelimmien gaavhtan lea daerpies goerehtalledh guktie learohke addisjovne- jïh subtraksjovnelaavenjassh luetieh, dovne bæjjese bïejeme laavenjassh jïh laavenjassh aktine kontekstine. Dastegh learohke ryöknoe, guktie learohke ryöknoe?</p>
<p>Learohke seamma loetemevuekiem (ryöknemestrategije) nuhtjie gaajhkine laavenjassine? Mah taalefaaktah learohke maahta?</p>
<p>Maahta akte aevhkie årrodh learohkem viehkiehtidh taalefaaktah automatiseradidh. Dah boelhkh mah daan barkose bïejesuvvieh, byöroeh naa åenehks årrodh. Haarjanimmie goh stååkedimmie, goh teernegespïele, jallh jeatjah spïelh mah leah sjïehteladteme</p>
<p>taalefaaktah aktene vihties taalesuerkesne haarjanidh, maehtieh åtnasovvedh juktie skraejriem lissiehtidh learohken luvnie. Darjomen aajkoe byöroe tjïelke årrodh learoehkasse.</p>
<p>Lohkehtæjja maahta learohkem åvtese viehkiehtidh akten jeereldihkie jïh radtjoes strategijeåtnoen vööste, viehkine strategijh vuesiehtidh jïh guktie dah åtnasuvvieh.  Learohke daarpesje dovne ovmessie strategijh jïh åtnoesuerkieh vuejnedh jïh dejnie</p>
<p>haarjanidh jeereldihkie viehkine. Juktie learohkem viehkiehtidh strategijem evtiedidh tjuara ööhpehtimmiem sjïehteladtedh naemhtie guktie dïhte learohkem viehkehte minngeben daltesasse. Dastegh learohke aktem <span type="quote">«gaajhkem-ryöknedh»</span>-strategijem nuhtjie, dellie dïhte mubpie ulmie tjuara årrodh learohkem viehkiehtidh akten ryöknemestrategijen</p>
<p>vööste gusnie learohke guhkiebasse ryöknoe. Maahta vuesiehtimmien gaavhtan learohkem lïerehtidh dam stööremes jïh unnemes taalem damtijidh aktene addisjovnestuhtjesne. Learohke tjuara haarjanidh dehtie stööremes taaleste aelkedh jïh viehkine soermijste ryöknedh dam låhkoem maam dïhte unnemes taale lea.</p>
<p>Vuesiehtimmien gaavhtan maahta 3 + 5 = __ loetedh viehkine dam stööremes taalem (5) jïh dam unnemes taalem (3) gaavnedh.  Lohkehtæjja tjuvtjede jïh jeahta dam stööremes taalem (5) jïh guhkiebasse ryöknoe golme soermine 6, 7, 8.</p>
<p>Subtraksjovne lea gaajh krïevije viesjies learoehkidie. Hævvi vienth aelhkemes learoehkidie aelkedh <span type="quote">«bæjjese ryöknedh»</span>-strategijigujmie juktie intervalligujmie barkedh</p>
<p>taali gaskem. Nuhtjh maaje konkretiseradimmiematerijellem guktie learohkh maehtieh vuejnedh joekehtsem gaskem golme jïh vïjhte lea göökte, dan åvteste göökte plusse golme lea vïjhte.</p>
<p>Raeriestimmie vielie lohkemen bïjre</p>
<p type="listitem" xml:lang="nob">• <em type="italic">Strategier, strategiobservasjon og strategiopplæring</em>, abpe gærja  </p>
<p type="listitem" xml:lang="nob">• <em type="italic">Hvorfor tall går i ball</em>, kapihtele 7  </p>
<p type="listitem" xml:lang="nob">• <em type="italic">Tall og tanke</em>, kapihtele 5  </p>
<p type="listitem" xml:lang="nno">• <em type="italic">Dyskalkuli</em>, kapihtele Fakta om räkning og tankestrategier  </p>
<p type="listitem" xml:lang="nno">• <em type="italic">Matematikk på småskoletrinnet</em>, kapihtele 7  </p>
<p>Sæjroe</p>
<p>24/32  guhkene nuelesne jïh guhkene bijjelen tjoeperdimmieraastem  leah pryövesne buektiehtamme. Dah learohkeportrehth leah golme learohkh mah lin meatan gosse dejtie orre goerehtallemepryövide pryövin. Guktie lin vaestiedamme, båajhtoeh vaestiedassh jïh</p>
<p>strategijh mejtie maahta vïhtesjidh, leah åtnasovveme goh signaalh dïejvesegoerkesen jallh ryöknedimmietjiehpiesvoeten bïjre.</p>
<p>Åvla – eevre tjoeperdimmieraasten nuelesne</p>
<p>Åvlan vaestiedassh vuesehte dïhte tjabreminie ryöknedh. Dovne gosse akti akti ryöknoe, jïh gosse veahkah dåehkine ryöknoe. Lissine maahta vååjnedh goh dïhte lea jueriedisnie dïejvesen bïjre <span type="quote">«seamma jïjnjh»</span>. Plæjjohkemïerhkh Åvlan pryöveheeftesne vuesiehtieh satne pryövoe aktem strategijem nuhtjedh gusnie goerh mïerhkesje mah lea kategoriseradamme jïh ryökneme, men seapan ij dïhte dam strategijem ellieslaakan</p>
<p>haalvoe.</p>
<p>Åvla vuesehte satne maahta ryöknedh bæjjese aktine aktine jïh taalh jïh veahkah bïejedh reaktoelaakan taalesïevese. dïhte aaj buektehte dam stööremes veahkam gaavnedh gosse edtja veahkah dåehkine viertiestidh, jïh maahta taalh stoeredahken mietie veesmedh. Åvla vuestelen dåeriesmoerh åtna våålese ryöknedh jïh gööktine gööktine. Vååjnoe goh dïhte annje lea ånnetji jueriedisnie taalesïevese.</p>
<p>Addisjovne- jïh subtraksjovnelaavenjassh leah gïerve Åvlese. Dovne bæjjese bïejeme laavenjassh jïh ij bæjjese bïejeme laavenjassh aktene kontekstesne. Åvla båajhtoeh</p>
<p>vaestiedassh åådtjeme gaajhkide addisjovnelaavenjasside gusnie vaestiedasse lea stuerebe goh luhkie, lissine dle ij leah jienebh dejstie ryöknedimmielaavenjassijste vaestiedamme. Maahta vååjnedh goh dïhte viesjies ryöknedimmiestrategijh åtna jïh mah fïnkesieh. Dagke dïhte <span type="quote">«gaajhkem-ryöknedh»</span>strategijh nuhtjie? Maahta aaj årrodh dïhte</p>
<p>ryöknemestrategijh nuhtjie gusnie soermine ryöknoe, jïh dah eah leah nuekies dejnie laavenjassine gusnie taalh leah stuerebe goh dïhte soermh åtna. Maahta aaj vååjnedh goh Åvla lea automatiseradamme vaenie taalefaakta, jïh viesjies goerkesem åtna seammavoetevæhteste.</p>
<p>Åvlan geajnoe guhkiebasse  Åvla lea jïjnjem buektiehtamme goerehtallemepryövesne, jïh jis ussjede guktie daamtaj dorje sïejhme daajroepryövine, sæjhta rovnege vååjnedh Åvla lea tjoeperdimmieraasten nuelesne gosse dan jïjnjh reaktoe vaestiedassh åtna. Læjhkan, tjïrrehtimmien mænngan Åvlan pryöveste, dïhte tjuara vielie barkedh daejnie:</p>
<p type="listitem">• uvtemesth dïejvesh goh seamma jïjnjh. Byöroe daesnie konkreeth, bieliekonkreeth jïh symbovlh viertiestidh. Daate barkoe  byöroe Åvlese nuepiem vedtedh goerkesem evtiedidh seammavoetevæhteste.</p>
<p type="listitem">• ryöknemehaarjanimmie: bæjjese jïh våålese ryöknedh, guhkiebasse ryöknedh</p>
<p>vihties taalijste, gööktine gööktine ryöknedh, veahkah dåehkine ryöknedh (luhkieh, vïjhth jïh akth) jïh tjuatan ryöknedh</p>
<p type="listitem">• taalh suerkesne 10 – 20: eeremasth aktem hijven taaledïejvesem evtiedidh juktie</p>
<p>svihtjedh akten goerkesen vööste posisjovnesysteemeste   - luhkie jïh aktesijjie</p>
<p>Sæjroe</p>
<p xml:lang="vep">25/32</p>
<p><span type="quote">«guhkiebasse-ryöknedh»</span>-strategijide  Vihkeles lohkehtæjja Åvlam vuesehte maam dïhte maahta. Lohkehtæjja, Åvla jïh dan eejhtegh byöroeh ektesne soptsestidh mejnie Åvla edtja vielie barkedh, guktie dïhte guarka</p>
<p>maam edtja lïeredh jïh mannasinie. Dagke barkoe maahta vielie ryöknemehaarjanimmine aelkedh, naakede man bïjre eejhtegh jïh Åvla maehtieh laavenjostedh. Vihkeles Åvla aaj meatan vaaltasåvva juktie sov jïjtse evtiedimmiem vuarjasjidh daejnie suerkine. Buektehte</p>
<p>buerebe bååstede ryöknedh saaht mehtie taaleste? Buektehte stuerebe taaligujmie barkedh goh aarebi mænngan dïsse vielie haarjanamme, jallh daerpies vielie haarjanimmine?</p>
<p>Maarja - guhkene tjoeperdimmieraasten nuelesne</p>
<p>Maarja lea ajve naan gille laavenjassh buektiehtamme goerehtallemepryövesne. dïhte vuesehte satne dåeriesmoerh åtna daeverh ryöknedh gosse jienebh goh 10 veahkine, jïh bæjjese jallh våålese ryöknedh suerkesne 10 – 20. dïhte aaj tjabreminie jïjtse ryöknemem vaaksjodh jïh daejredh maam ryökneme. Maarja buektehte taalesymbovlh taalen 10</p>
<p>nuelesne reaktoe sæjjan taalesïevese bïejedh, men ij buektehth veahkah taalesïevese ektiedidh. Daate kanne man åvteste Maarja tjabreminie taalh veesmedh sjïdtije öörnegisnie. Vaallah buektehth dam stööremes veahkam damtijidh gosse edtja jienebh veahkah dåehkine viertiestidh. Dan åvteste maahta vååjnedh goh Maarja viesjies</p>
<p>goerkesem åtna taalesïeveste, lissine viesjies dïejvesegoerkesasse.</p>
<p>Vaestiedassh addisjovne- jïh subtraksjovnelaavenjasside maahta vuesiehtidh Maarja ij addisjovnem jïh subtraksjovnem haalvoeh, ij smaave taalh gænnah. Naemhtie dovne</p>
<p>bæjjese bïejeme laavenjasside jïh laavenjasside kontekstesne. Seapan Maarja annje ryöknemestrategijh nuhtjie gosse ryöknedimmielaavenjassh dorje. Dan åvteste dïhte tjabreminie ryöknedh, dellie Maarja daamtaj båajhtoeh vaestiedassh åådtje.</p>
<p>Maarjan geajnoe guhkiebasse  Ibie nuekie daejrieh maam Maarja haalvoe juktie dåarjelimmiem jïh dam guhkiebasse barkoem soejkesjidh, dan åvteste sæjhta daerpies årrodh vielie goerehtalleminie juktie Maarjam viehkiehtidh. Maarja lea vuesiehtamme satne maam akt maahta taalesuerkien  0- 10 sisnjelen. Daesnie maahta ryöknedh jïh bïejedh taalesymbovlh taalesïevese. Pryöve vuesehte Maarja viesjies taalegoerkesem jïh viesjies ryöknedimmietjiehpiesvoeth åtna.</p>
<p>Dan åvteste sæjhta stoerre dåeriesmoerh utnedh dejtie uvtemesth tjiehpiesvoeth ryöknedimmesne vejtiestidh.</p>
<p>Maarjan lohkehtæjja raereste Maarjese jïh eejhtegidie  såemies bielieh goerehtallemepryöveste laboratijvelaakan nuhtjedh. Daate sæjhta jiehtedh lohkehtæjja sæjhta astoem vedtedh Maarjese guktie dïhte maahta daejnie pryövine barkedh ovgoh lij akte lïerehtimmiematerijelle. Mearan Maarja laavenjasside  dorje, lohkehtæjja sæjhta vïhtesjidh jïh gyhtjelassh gihtjedh. Mah strategijh Maarja nuhtjie? Man gåhkese maahta</p>
<p>ryöknedh? Maahta våålese ryöknedh? Mah taalefaaktah dïhte automatiseradamme. Gosse pryöve naemhtie åtnasåvva, lohkehtæjja maahta aaj goerehtidh maam Maarja buektehte gosse satne viehkehte. Daate sæjhta buerebe våaromem vedtedh råajvarimmieh</p>
<p>soejkesjidh. Daate aaj våaromem vadta Maarjine soptsestidh dan bïjre maam dïhte</p>
<p>Sæjroe</p>
<p xml:lang="vep">26/32</p>
<p>Goerehtallemepryöven mietie, vijriesåbpoe goerehtalleme, vïhtesjimmie  klaassetjiehtjielisnie jïh Maarjine jïh altese eejhtegigujmie soptsestidh, maahta vuarjasjidh</p>
<p>mejtie PPD edtja Maarjam salkehtidh. Daennie prosessesne lea iemie skuvlen sjïerepedagogeles vierhtieh jïh govlehtallijh meatan vaeltedh.</p>
<p>Aanna - guhkene bijjelen tjoeperdimmieraastem</p>
<p>Aanna lea dam ellen jeanatjommesem buektiehtamme goerehtallemepryövesne jïh lea guhkene bijjelen tjoeperdimmieraastem. dïhte vuesehte satne maahta veahkah dåehkine ryöknedh jïh kategoriseradidh jïh daeverh ryöknedh nuelelen 20. dïhte aaj buektehte</p>
<p>taalesymbovlh jïh veahkah reaktoe sæjjan bïejedh taalesïevese, taalh sjïdtije öörnegisnie veesmedh jïh taaleraajroeh ållesth darjodh mah bæjjese, våålese jïh gööktine gööktine ryöknoe. Aanna aaj vuesehte satne maahta adderadidh jïh subtraheradidh taalesuerkine 0-15, dovne bæjjese bïejeme laavenjassh jïh laavenjassh kontekstesne, jïh dïhte</p>
<p>bijjieguvviem åtna taalevoelpi bijjelen suerkesne 0-10.</p>
<p>Aannan geajnoe guhkiebasse  Daehtie goerehtallemepryöveste ibie maehtieh maam jiehtedh Aannan taalegoerkesen jïh ryöknedimmietjiehpiesvoeti bïjre, jallh mejnie dïhte daarpesje vielie barkedh. maam maehtebe jiehtedh lea Aanna ij vuesehth satne naan vihkeles vaanoeh åtna naan vihties</p>
<p>teemaj sisnjeli pryövesne. Guhkiebasse dåarjelimmie Aanneste tjuara darjodh jeatjah bïevnesistie. Dagke Aanna maahta vielie barkedh taaligujmie suerkesne 0-100. Dellie Aanna jïh lohkehtæjja ånnetji ånnetji maehtieh daajroem åadtjodh mejnie satne tjuara vielie barkedh jis edtja evtiesovvedh guhkiebasse. Gosse Aanna åådtje stoerre taaligujmie</p>
<p>barkedh sæjhta aaj våajnoes sjïdtedh mejtie dïhte aelhkie ryöknemestrategijh nuhtjie gosse taaleryöknedimmine barka, jïh mejtie dïhte vijriesåbpoe barkoe byöroe fokusem bïejedh strategijgeevtiedæmman.</p>
<p>Vijriesåbpoe barkoe illedahkijste lohkehtæjjadåehkesne</p>
<p>Dah uvtemesth tjiehpiesvoeth leah  maahtoeulmine faagide sjïehtesjamme. Vijriesåbpoe barkedh goerehtallemepryövine lea vihkeles gaajhkide lohkehtæjjide daltesisnie. Daltese</p>
<p>maahta tjåanghkan giesedh jïh soptsestidh pryöven illedahki bïjre ektesne – jïh klaassi/learohkedåehkiej dåaresth. Naemhtie maahta aktem  bijjieguvviem åadtjodh aktegslearohki bïjre mah leah tjoeperdimmieraasten nuelesne, jïh abpe daltesen bïjre. Skuvlen jïjnjh jallh vaenie learohkh tjoeperdimmieraasten nuelesne? Skuvlesne naan</p>
<p>learohkh mah leah goh Maarja?</p>
<p>Gååvnese laavenjassh mejtie ij guhte jallh ajve naan gille learohkh klaassesne leah buektiehtamme. Maam dïhte ööhpehtimmien bïjre soptseste? Edtjebe råajvarimmieh soejkesjidh abpe daltesasse? Akten sjïere learohkedåahkan? Akten sjïere learoehkasse? Byöroe akte ulmie årrodh digkiedidh guktie maahta ektesne barkedh daltesisnie, jïh mejnie byöroe vielie barkedh dejnie ovmessie faagine.</p>
<p>Sæjroe</p>
<p>27/32  åvtelen, mearan jïh mænngan.</p>
<p>Skuvleåvtehke edtja:</p>
<p xml:lang="vep">ÅVTELEN  MEARAN  MÆNNGAN</p>
<p>- lohkeme <em type="italic"> Retningslinjer for gjennomføring</em> (njoelkedassh tjïrrehtæmman) jïh åahpenamme bïhkedimmiejgujmie  lohkehtæjjide  </p>
<p>- hoksedh skuvlen lohkehtæjjah sisvegem demtieh lohkehtæjjabïhkedimmine</p>
<p>- hoksedh tjïrrehtimmie goerehtallemepryövijste lea njoelkedassi mietie mah leah vadteme njoelkedassine<em type="italic"> Retningslinjer for </em> <em type="italic">gjennomføring</em>  </p>
<p>- daejredh mij iktesth tjåådtje daesnie www.udir.no, <span type="quote" xml:lang="nob">«Viktige meldinger»</span> nuelesne</p>
<p>- illedahkide skuvledaltesisnie  fulkesidh dennie gïetskene  evtiedimmiebarkosne</p>
<p>- sjïehteladtedh ihke lohkehtæjjah learohkh dåarjelieh tjoeperdimmieraasten nelnie jïh  nuelesne</p>
<p>- hoksedh learohki eejhtegh</p>
<p>tjoeperdimmieraasten nelnie jïh nuelesne bïevnesh bååstede åadtjoeh illedahki bïjre jïh bïevnesh vijriesåbpoe råajvarimmiej bïjre, jïh daate ektesne vuajnelge jeatjah sjyöhtehke vuarjasjimmiebïevnesigujmie  mejtie lohkehtæjjah aarebistie åtna</p>
<p>- hoksedh eejhtegh bïevnesh åådtjeme tjïrrehtimmien bïjre, jïh eejhtegetjaalege jallh bïevnesetjaalege jïjtjevyljehke pryövi bïjre olkese vadtasuvvieh guhkiem  tjïrrehtimmien åvtelen</p>
<p>- stïeresne årrodh lohkehtæjjide gosse viehkiem jïh dåarjoem daarpesjieh  tjïrrehtimmiem soejkesjidh</p>
<p>- hoksedh skuvlh</p>
<p>paahkh dååsteme pryöveheeftajgujmie jïh gïehtjedidh låhkoe jïh gïele leah reaktoe  - lohkehtæjjide dåarjoehtidh gosse pryövide  tjïrrehteminie</p>
<p>Sæjroe</p>
<p xml:lang="vep">28/32</p>
<p>Bïevneseraerieh jïh sjyöhtehke vierhtieh</p>
<p xml:lang="deu">PRYÖVEN JÏH VUARJASJIMMIEN BÏJRE</p>
<p><em type="italic">Gusnie vielie bïevnesh gaavnem vuarjasjimmien jïh pryövi bïjre?</em>  Vuarjasjimmie daesn<em type="italic">ie www.udir.no  </em></p>
<p><em type="italic">Mah leah skuvleåvtehken laavenjassh goerehtallemepryövigujmie?</em>  Njoelkedassh tjïrrehtæmman goerehtallemepryövijste http://www.udir.no/Vurdering/Kartlegging-gs/Artikler<em type="italic"> </em> kartlegging/Kartleggingsprover---retningslinjer-ogrettleiing-til-skoleeigarar-og-skoleleiarar</p>
<p><em type="italic">Gusnie bïhkedimmiebieliem gaavnem juktie maehtedh pryövem tjïrrehtidh? </em> Pryövenassereeremesysteeme (PAS)<em type="italic">  </em></p>
<p xml:lang="nno"><em type="italic">http://pas.udir.no/AuthenticationWeb/?RequestApplic ation=https%3a%2f%2fpas.udir.no%3a443%2fWeb%2 flogin.aspx&amp;returnURL=%2fweb%2fdefault.aspx  </em> </p>
<p><em type="italic">Gusnie maahtam vielie lohkedh </em> <em type="italic">vuarjasjimmien bïjre </em></p>
<p><em type="italic">lïerehtæmman? </em> Vuarjasjimmie lïerehtæmman daesni<em type="italic">e  www.udir.no/vfl  </em> </p>
<p xml:lang="deu">UVTEMESTH TJIEHPIESVOETI BÏJRE RYÖKNEDIMMESNE</p>
<p><em type="italic">Maam learohkh edtjieh maehtedh </em> </p>
<p><em type="italic">dejstie uvtemesth tjiehpiesvoetijste?</em>  Learoesoejkesje Maahtoelutnjemasse <em type="italic">www.udir.no/lareplaner/kunnskapsloftet/ </em> </p>
<p><em type="italic">Mah leah vihkielommes tjiehpiesvoeth ryöknedimmesne, jïh guktie dah evtiesuvvieh?</em>  Mierievierhkie uvtemesth tjiehpiesvoetide<em type="italic"> www.udir.no/Lareplaner/Forsok-ogpagaendearbeid/Lareplangrupper/Rammeverkforgrunnleggende-ferdigheter/ </em> <em type="italic">Gusnie maahtam jienebh vierhtieh jïh materijellem gaavnedh juktie learoehkidie dåarjelidh?</em>  <em type="italic"> </em> </p>
<p>Raeriestimmie vielie lohkemen bïjre</p>
<p xml:lang="nno">Nöörjengïelen lidteratuvre  Alseth, B. (1998). Matematikk på småskoletrinnet. Oslo: Nasjonalt læremiddelsenter.</p>
<p xml:lang="nno">Alseth, B. Og Røsseland, M. (2006). Undersøkelseslandskap i matematikk. I Frislid, M. E. Og Traavik, H. (red.) Boka om GLSM: Grunnleggende lese-, skrive- og matematikkopplæring. Kapittel 5. Oslo: Universitetsforlaget</p>
<p xml:lang="nob">Botten, G. (2003). Meningsfylt matematikk – nærhet og engasjement i læringen. Bergen: Caspar forlag.</p>
<p xml:lang="nob">Holm, M. (2002). <em type="italic">Opplæring i matematikk. For elever med matematikkvansker og andre elever</em>. Oslo: Cappelen akademisk forlag.  </p>
<p xml:lang="nob">Høines, M. J. (2006). <em type="italic">Begynneropplæringen. fagdidaktikk for barnetrinnets matematikkundervisning</em> . Bergen: Caspar forlag.  </p>
<p>Sæjroe</p>
<p xml:lang="vep">29/32</p>
<p xml:lang="nob">Lunde, O. (2010). Hvorfor tall går i ball. Bryne: Info Vest.  Ostad, S. A. (2008). <em type="italic">Strategier, strategiobservasjon og strategiopplæring: med fokus på elever med matematikkvansker</em>. Trondheim: Læreboka forlaget.  </p>
<p xml:lang="nob">Ostad, S. A. (2010). Matematikkvansker. En forskningsbasert tilnærming. Oslo: Unipub.</p>
<p xml:lang="nob">Solem, I. H., &amp; Reikerås, E. K. L. (2001). <em type="italic">Det matematiske barnet</em>. Bergen: Caspar.  Solem, I. H., Alseth, B. og Nordberg, G. (2010). <em type="italic">Tall og Tanke. Matematikkundervisning på 1. til 4. trinn</em>. Oslo: Gyldendal.  </p>
<p xml:lang="swe">Lidteratuvre sveerjen jïh daanske gïelesne  Butterworth, B. (2010). Dyskalkuli. Att hjälpa elever med specifika matematiksvåringheter. Stockholm: Natur och kultur.</p>
<p>Lindenskov, L og Weng, P (2013). Matematikvanskeligheder. Dansk psykologisk forlag.   Gåabpaginie gærjine raeriestimmieh vijriesåbpoe goerehtallemasse jïh ööhpehtimmiedarjomh.</p>
<p>Eengelskegïelen lidteratuvre</p>
<p xml:lang="eng">Berch, D. B. og Mazzocco, M. M. M. (2007) Why is math so hard for some children? The nature and origins of mathematical learning difficulties and disabilities. Brooks publishing</p>
<p>Emerson, J., &amp; Babtie, P. (2010). <em type="italic">The Dyscalculia assessment</em>. London: Continuum.       Jeatjah nöörjengïelen vierhtieh  </p>
<p>Matematikksenteret “Alle teller “<em type="italic"> (www.matematikksenteret.no). </em> Nedtes<em type="italic">ijjie www.matematikk.org  </em>Skuvle maahta aaj vuarjasjidh mejtie edtja dongkedh plaeriem Tangenten <em type="italic">(http://www.caspar.no/tangenten.php). </em>Jïjnjh aarebi tjaalegh gååvnesieh goh PDFfijlh bertemen gåetiesæjrosne.Vuartsjh vuesiehtimmien gaavhtan nr. 2 2003 teemine aalkoelïerehtimmie  </p>
<p xml:lang="eng">Raeriestimmie vijriesåbpoe lohkemen bïjre skuvleåvtehkasse  Gersten, R., Beckmann, S., Clarke, B., Foeggen, A., Marsh, L., Star, J. R., &amp; Witzel, B. (2009). Assisting students struggling with mathematics: response to intervention (Rtl)</p>
<p xml:lang="eng">for elementary and middle schools (NCEE 2009 4060). Washington, DC: National  Center for Education Evaluation and Regional Assistance, Institute of Education Sciences, U.S. Department of Education. Kan lastes ned fra</p>
<p xml:lang="nno"><em type="italic">http://ies.ed.gov/ncee/wwc/practiceguide.aspx?sid=2. </em>   </p>
<p>Sæjroe</p>
<p xml:lang="vep">30/32</p>
<p xml:lang="nno">Schweigaards gate 15   Postboks 9359 Grønland  0135 OSLO Telefon 23 30</p>
<p xml:lang="nno">12 00   utdanningsdirektoratet.no</p>
</body></document>