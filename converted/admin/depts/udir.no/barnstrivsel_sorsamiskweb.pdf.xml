<document xml:lang="sma" id="no_id"><header><title/><genre code="admin"/><author><unknown/></author><wordcount>8635</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/upload/barnehage/pedagogikk/veiledere/barnstrivsel_sorsamiskweb.pdf</origFileName><parallel_text xml:lang="eng" location="barns_trivsel_engelsk.pdf"/><parallel_text xml:lang="nno" location="veildernn.pdf"/><parallel_text xml:lang="nob" location="veilederbm.pdf"/><parallel_text xml:lang="sme" location="barnstrivsel_nordsamiskweb.pdf"/><parallel_text xml:lang="smj" location="veileder_lulesamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Utdanningsspeilet 2011</p>
<p xml:lang="deu">HEERREDEN BARKOE IRHKEMEN VÖÖSTE MAANAGÏERTESNE AALKA</p>
<p>Maanaj murriedimmie – geerve almetji dïedte</p>
<p>Åvtebaakoe</p>
<p>Mahte gaajhkh maanah Nöörjesne maanagïertesne vaedtsieh åvtelen skuvlem aelkieh, jïh jïjnjh smaave maanah stoerre bielieh sov aarkebiejjeste leah dijjine ektine mah desnie berkieh. Dijjieh ektiedimmieh maanide bigkede, jïh aktem barkoem darjode mij lea vihkeles fïerhten maanan jieliedasse. Dijjieh lidie vihkeles hokse almetjh maanide mah lïereminie gosse stååke deminie, jïh stååkedeminie gosse lïere mi nie. Dijjine ektine edtjieh aktem hokse- jïh lïerehtimmie byjresem dååjredh mij lea jearsoes, jïh mij seamma tïjjem dejtie haasta orre sïllh vaeltedh jïh veartenem goerehtidh. Aktivyöki barkoe jeatjah almetjigujmie lea eevre vihkeles maanaj evtiedimmien jïh lïerehtimmien gaavhtan. Maanagïertesne maanah edtjieh stoerre nuepieh åadtjodh jïjtjemse vuesiehtidh jïh evtiedidh jearsoes byjreskinie mubpiejgujmie ektine. Daate bïhkedimmie soptseste guktie dijjieh mah maanagïertesne berkieh, maehtede maanaj sosijaale evtiedimmiem dåarjoehtidh, jïh aktem hijven psykososijaale byjresem sjugniedidh mij irhkemem jïh mïedtelimmiem heerrede. Manne gegkestem dïhte sæjhta aevhkine årrodh jïh skraejriem vedtedh aarkebiejjien. Manne ojhte vienhtem maehteles barkijh mah aktine vihties ulmine jïh ektesne öörneldihkie berkieh, maehtieh maanide viehkiehtidh aktem jear soes, hijven jïh feejjene maanabaeliem vedtedh, maanagïerten ektievoetesne.</p>
<p>Manne dijjem daejnie barkojne læhkohtem mij lea akte dejstie maanagïerten vihkielommes barkojste.</p>
<p xml:lang="nno">Dag Thomas Gisholt Direktööre</p>
<p>Sisvege1. Bïhkedimmien sisvege jïh aajkoe2. Barkoedåehkien barkoe akten hijven psykososijaale byjresen åvteste 3. Ektiedimmieh jïh aktivyöki barkoe maanaj gaskemsh 4. Vïenevoete 5. Sosijaale maahtoe 6. Barkoe govlesadteminie jïh gïeline 7. Maanaj aktivyöki barkoe stååkedimmesne 8. Laavenjostoe maanagïerten jïh hïejmen gaskem 9. Barkoedåehkien laavenjostoe akten hijven maanagïertebyjresen åvteste 10. Lidteratuvrelæstoe</p>
<p><em type="italic">Mieriesoejkesjen mietie maanagïerten sisvegasse jïh barkoj de </em>, dle maanagïerte edtja maanide aktem hokse- jïh lïerehtimmiebyjresem faalehtidh, mij lea dan buaratjommesasse maanide. Hokse maanagïertesne lea dovne dej ektiedimmiej bïjre barkiji jïh maanaj gaskemsh, jïh maanaj hokse sinsætnan. Maanide nuepie m vedtedh hoksem dåastodh jïh vedtedh lea dïhte vihkie -l ommes jis edtja sosijaale maahtoem evtiedidh, jïh akte vihkeles dåarjoe aktene lïerehtimmieperspektijvesne mij abpe jieledem ryöhkoe. </p>
<p>Mieriesoejkesje jeahta maanagïerte… <em type="italic">aktem siebrie dahke barkoem åtna juktie aareh sïerredimmi em jïh irhke mem heerredidh, </em>jïh vijriesåbpoe jeahta … <em type="italic">so si  j aale maahtoe lea vihkeles juktie evtiedimmien vööste barkedh dååsverimmeste, goh sïerredimmie jïh irhke me. </em>Maanagïertesne maanah edtjieh akte bie lie årrodh aktede jearsoes ektievoeteste. Daesnie edtjieh aktene aktivyöki barkosne mubpiejgujmie ekti ne dååj re h tidh, jïh sosijaale maahtoem evtiedidh. Bïhke dæjja lea dan åvteste uvtemes barkoen bïjre juktie aktem hijven psykososijaale byjresem sjugniedidh, gusnie maanah åadtjoeh jearsoes byjreskinie skear kagidh, dej haeste mi gujmie mah leah fïereguhten maanese sjïehte dam me. Dïhte mij lea jarngesne bïhke dimmesne lea guktie dah geerve almetjh maanide dåarjoehtieh gosse dah leah meatan maanagïerten aarkebiejjesne, ektiedimmieh sinsætnan bigkieh, leah meatan aktivyöki barkosne, stååkedieh jïh vïenevoeten baanth gaaredieh. </p>
<p>Eejhtegh jiehtieh dah åajvahkommes leah madtjeles dejnie faalenassine maam sijjen maanah maanagïertes ne åadtjoeh, men gosse maanagïertemaanah jïjtje gyhtjelassh åadtjoeh maam dah maana gïerten bïj re tuhtjieh, dle naaken dejstie svååroeh dah eah tråjj -edh, jallh dah neerresuvvieh jallh plaakenieh maanagïertesne. Baernieh jiehtieh dah nåakebe trååjje dieh nïejtijste (Nordahl 2012). Aarkebiejjien dle muvhten aejkien mij akt heannede maam dïhte akte maana tuhtjie nåake jallh gïerve. Maanagïertemaanah vuesiehtimmien gaavhtan muvhten aejkien stååkegaevniej bïj re dïjveldieh, jïh meatan sjidtieh ovvaantojne råållaj bïjre stååkedimmesne. Dah dååjrieh dah eah åadtjoeh meatan årrodh stååkedidh, jallh dah steegkesuvvieh ektievoeten ålkolen. Daate maahta fåantoeh årrodh man åvteste maanah håjnoes sjidtieh, dah ovmurriedieh jallh domtoeh dah neerresuvvieh jïh plaakenieh jallh ålkolen steegkesuvvieh. Fïereguhten maanan dååj re se raaktan dagkarijstie dååjresijstie jïh heannadimmijste aarkebiejjien, lea gaajh vihkeles. Barkijh tjuerieh dagkari die vuajnojde krööhkestidh, jïh dejtie itjmieslaakan vaeltedh. Bïhkedæjja lea uvtemes guktie dah barkijh maanide vïhtesjieh, jïh guktie dïhte aktivyöki barkoe lea dej gaskemsh, jïh guktie dah jiïtje maehtieh maam akt hijven maanide buektedh gosse meatan stååkedimmesne. Ij leah akte stilleme dam fulkedh, men edtja viehkine årrodh barkosne. Dïhte raerieh jïh tjïelke vuesiehtimmieh vadta.</p>
<p>Maanagïerte edtja hoksedh maanah aktem jearsoes byjresem utnieh, jïh maanide aarjoehtidh fysiske jallh psykiske mïrhtoej vööste. Barkijh edtjieh maanide vaarjelidh, aktem feerhmeles byjresem sjugniedidh, jïh hoksedh daan beajjetje maanagïertemaanah vaallah mïedtelimmiem dååjrh, jallh sijhtieh mubpide mïedtelidh gænnah jïrreden. Mieriesoejkesjisnie tjåådtje: <em type="italic">Desnie gusnie maanaj jïjtjedomtese meadtasåvva, desnie lea dïhte aalkoe man åvteste maana ij mubpide krööhkh, maana irhkie jïh empatijem fååtese: </em>maanagïerte edtja hijven darjomh evtiedidh, jïh viehkiehtidh olles nåake ektiebarkoevuekieh evtiesovvh jallh dabrenh. </p>
<p>Maanaj uvtemesth daerpiesvoete maanagïertesne lea hokse, jearsoesvoete jïh ektievoete, jïh barkijh ektes ne dïedtem utnieh viehkiehtidh guktie maanah dejtie vihkielommes daerpiesvotide åadtjoeh. Maanah 1. Bïhkedimmien sisvege jïh aajkoemaehtieh stoerre aevhkiem åadtjodh maanagïertine årrodh mah leah jolle kvaliteeteste, gaskem jeatjah gosse lea dan sosijaale maahtoen jïh vïenevoeten ektiedimmiej bïjre, jïh aevhkie læssene gosse kvaliteete læssene. Ij guhte maehtieh maanagïertem hijven darjodh oktegh. Eevre vihkeles maanaj evtiedimmien jïh murriedimmien gaavhtan, gaajhkh barkijh maanagïertesne, daennie bïhkedimmesne aaj neebnesovveme goh barkijh jïh geerve almetjh, viehkiehtieh jïh laavenjostoeh aktem maanagïertem jolle kvaltiteetine evtiedidh.</p>
<p>Mieriesoejkesje geerve almetji vuajnoeh, daajroeh jïh maehtelesvoeth tjïerteste juktie maanide gaavnedidh, guarkedh jïh bijjiedidh, jïh dan lea dovne akte daesnie- jïh daelieperspektijve, jïh akte perspektijve båetijen aajkan. Barkoen tjïrrh mij vuajnoem sjugnede, jïh tjïelke barkoe laavenjostosne hïejmigujmie, dle barkijh maanagïertesne edtjieh aktem jearsoes, feerhmeles jïh skreejrije maanagïertebyjresem sjugniedidh, mij irhkemem heerre de. Daate bïhkedimmie lea ovmessie vuekiej bïjre, guktie maahta daam barkoem darjodh. ussjedidh jïh vuarjasjidh guktie jïjtje dåemede mubpiej gujmie ektine, staeriedimmieh darjodh jïh aktine vihties ulmine barkedh lea daerpies juktie kvaliteetem maanagïertesne lissiehtidh. ussjedamme dah laavenjas sh bijjietjaalegen nuelesne; Raeriestimmie guktie ussjedidh jïh laa ven jos tedh, edtjieh våaroeminie jïh skraejrine årrodh daen nie barkosne.</p>
<p type="listitem">Maanagïerte edtja irhkemem heerredidh, men mij lea irhkeme?  Irhkemem joekehtslaakan tjïerteste, men såemies dejstie væhtijste ovmessie tjïertestimmine lea</p>
<p type="listitem">negatijve, fysiske jallh psykiske dahkoeh, mejtie akte jallh jienebh leah dorjeme akten mubpien  vööste</p>
<p type="listitem">dïhte guhte irhkemem, plaakenimmiem jallh geerestimmiem dååjre, maahta aelhkieslaakan  akten ektievoeten sïjse båetedh maam ij leah  jïjtje sïjhteme veeljedh</p>
<p type="listitem">ij leah hedtie faamosne guktie lea gïerve jïjtjemse vaarjedidh</p>
<p type="listitem">Naaken aaj lissehte</p>
<p type="listitem">dahkoeh tjuerieh naa daamtaj årrodh jïh guhkiem vaasedh</p>
<p type="listitem">dahkoeh leah soejkesjamme jallh vesties</p>
<p><em type="italic">Jis aktem maanam gaavnesjem, dle aktem </em><em type="italic">almetjem gaavnesjem. </em></p>
<p xml:lang="nno">Anne-Cath Vestly</p>
<p>Barkoedåehkie ektiedimmieh maanide bigkieh Maanagïertesne aelkedh lea akte stoerre heannadimmie gellide maanide. Dah barkijh tjuerieh maanide viehkieh tidh åehpies sjïdtedh dejnie orre sosijaale tsiehki ne. Vihkeles barkoedåehkie stoerre leavloem beaja hijven ektiedimmieh bigkedh fïereguhten maanese. Dah geerve almetjh tjuerieh fïerhtem maanam vuejnedh, jïh vissjeles årrodh gaajhkesigujmie. Smaave maanah daajroem åvtese daarpesjieh, stabiliteetem, vaarjedimmiem jïh jearsoesvoetem aktene lïhke ektiedimmesne mubpide. Dan åvteste dle maanah baahkes, sensitijve jïh skreejrije hoksem daarpesjieh dejstie barkijijstie maanagïertesne. Hijven dååjrehtimmieh jearsoes ektiedimmiej tjïrrh maanan jïjtjeguvviem nænnoestehtieh, murriedimmiem lissiehtieh jïh aktine hijven evtiedimmi ne viehkiehtieh. Gosse maana jearsoes domtoe jïh hijvenlaakan vaarjedamme, dle daate dïhte bööremes jis edtja lïeredh jïh haalvedh. Dïhte barkoe ektiedimmiejgujmie geerve almetji jïh maanaj gaskemsh, jïh maanaj gaskemsh lea vihkeles juktie evtiedidh jïh maanide aktem hijven psykososijaale maanagïertebyjresem gorredidh. Barkoedåehkie edtja fïerhtem maanam gïetedidh goh akte almetje jïjtse jieliedisnie, guhte reaktam åtna sov jïjtse dååjresevearte nem utnedh, jïh mij nuepiem åtna sov jïjtse aarkebiejjiem tsevtsedh (Bae, 2009). Barkoedåehkie edtja dam aktegs maanam ååktedh seamma tïjjen goh dah eadtjohkelaakan berkieh ihke fïerhte maana edtja dååjredh satne sijjiem åtna aktene positijve ektievoetesne.</p>
<p>Dïhte heerreden barkoe irhkemen vööste maanagïertesne aalka Irhkeme dam aktegs almetjem meadta, jïh maahta jiehtedh irhkeme reaktam miedtele respektem åadtjodh jïh jearsoes årrodh. Maanagïerte lea akte vihke les sijjie juktie dïebles dåemiedimmiem heerredidh. Barkoe- dåeh kie tjuara stïeresne årrodh jïh dåarjoehtidh gosse maa nah ektiedimmieh bigkieh, lea meatan dennie ak tivy öki barkosne jïh vejtiestieh jïh vijriesåbpoe evtie-dieh maehtelesvoeth mah ektiebarkoem dej gaskem jear soes jïh positijve darjoeh. Maanaj sosijaale evtiedimmieprosesse edtja juhtedh viehkine geerve almetjijste, mah leah empatiske jïh stïeresne, jïh hijven maahtoem utnieh ektiedimmiebigkemen bïjre. Barkoedåehkie maa -naj dååjresh garmerde gosse mubpiejgujmie gaav nes ji eh, viehkehte dan bïjre ussjedidh jïh maanaj jarkelimmie-jïh evtiedimmieprosessh dåarjohte. ulmie lea akte jearsoes jïh hijven psyko-sosijaale maanagïertebyjre se mij heerre de olles ovlæhkoes vuekieh evtiesovvh jallh dabrenh guhkiem. Akte maanagïerte mij hijvenlaakan barka akten hijven psykososijaale byrjesen åvteste, seam ma tïjjen barka juktie sïerredimmiem jïh irhkemem heerredidh.</p>
<p>Öörneldihkie jïh guhkies barkoe lea nuhteligs Maanagïerteaajhtere tjuara lissine åvtehkasse, dam psyko-sosijaale byjresem biejjieöörnegasse bïejedh. Barkoe dåehkie sov tjåenghkies maahtoem jïh sov faage les goerkesem nåhtede gosse barkoem soejkesjeminie jïh tjïrrehteminie juktie maanaj sosijaale evtiedimmiem dåarjoehtidh, jïh aktem hijven psykososijaale maanagïertebyjresem sjugniedidh. Dah råajvarimmieh juktie aktem feerhmeles byjresem sjugniedidh hijven ektiedahkoevuekiejgujmie, maehtieh stuvreme årrodh dan aktegs maanese, dåehkide maanijste jallh abpe maanagïertebyjresasse. Daate akte barkoe mij iktemearan råajvarimmieh kreava, gaajhkijste, guhkiem. Åvtehke aktem vihkeles råållam åtna goh dïhte mij proses sem stuvrie. juktie hoksedh barkoe öörneldihkie jïh guhkies sjædta, dle vihkeles barkoem våajnoes darjodh maanagïerten soejkesjinie. Barkoedåehkie tjuara barkoem jaabnan vuarjasjidh.</p>
<p>Maanah geerve almetjh daarpesjieh mah leah stïeresne Guktie maanaj vööste dåemede goh guejmiealmetjh, våaj noes sjædta barkoedåehkien gïrmije aktivyöki barkoen tjïrrh maanajgujmie. Maanah daarpesjieh naaken 2. Barkoedåehkien barkoe akten hijven psykososijaale byjresen åvteste dejtie vuejnieh, guvlieh jïh nænnoestieh. Tsåatskelesvoete maehteles jïh baahkes geerve almetjijste mah leah stïeres ne lea eevre daerpies jis maanah edtjieh tråjjadidh maana gïertesne. Guktie dïhte geerve almetje vaestede jïh maanam nænnoste, lea eevre vihkeles guktie maana jïjtsasse vuajna. Guktie kvaliteete lea dennie aktivyö ki barkosne dan geerve almetjen jïh maanaj gaskem, stoer- re ulmiem åtna.</p>
<p>Barkoedåehkie edtja dam biejjieladtje hoksebarkoem jïh aarkebiejjien ruvtijnide sjïehteladtedh guktie dah hijven dååjresh fïereguhten maanese sjidtieh. Dïhte geerve almetje aavoem vuesehte gosse maana maam akt haalvoe. Kim, guhte lea akten jaepien båeries jïh Aanna guhte lea njieljien jaepien båeries, maehtieh jïjnjh smaave sïllh aarkebiejjien garmerdidh, jïh vihkeles maanan jïjtsh, sjïere dååjresh nænnoestidh. Akte geerve almetje mij lea stïeresne itjmieslaakan vaalta dam maam maana buakta, disse vijriesåbpoe bigkie maanine ektine, jïh dan mænngan maanam haasta guktie dahkoesijjie vijriesåbpoe sjædta jïh haalvemenuepieh jienebh. Geerve almetjh leah etihkeles åvteguvvieh maanide Vihkeles aarvoeh maanagïertesne leah vuesiehtimmien gaavhtan ektievoete, hokse, meatandïedte, solidaritee te, goerkesadteme, respekte, seammavyörtegsvoe te jïh reakta joekehts årrodh. Gaajhkh barkijh utnieh, goh åvteguvvieh, aktem sjïere dïedtem maanagïerten aarvoe våaromen mietie jieledh, jïh dam åvtese buektedh. Dah edtjieh fïereguhtem maanam dåarjoehtidh jïh krööhkedh, jïh lissine aktem jearsoes sijjiem sjugniedidh mij maanide haasta vïenevoetem sjugniedidh jïh eadtjohke laakan meatan årrodh ektievoetesne. Barkoedåehkie dennie biejjieladtje barkosne vueseh te dah maanide ååktoe jïh dejtie goerkesedtieh. Dah vuesiehtieh fïerhte maana aktem jïjtse aarvoem åtna, jïh reaktam åtna jïjtsh mïelh utnedh. Naemhtie dah geer ve almetjh vihke les åvteguvvine sjidtieh maanide.</p>
<p>Maanah varke vueptiestieh dah joekehtslaakan vååjnoeh, jïh dah joekehtslaakan dåemiedieh jïh joekehtslaakan darjoeh. Daamtaj onterdieh man åvteste naemhtie, jïh muvhten aejkien aaj dam vuesieh tieh gosse aktem mubpiem veelelaakan vuartasjieh, dah lahtestieh jallh gyhtjelassh gihtjieh. Dah geerve almetjh tjuerieh nænnoestidh maam maanah vueptiestamme, jïh eerlege årrodh joekehtsi bïjre. Dah maanajgujmie soptsestieh dan bïjre maam maanah ååntjestellieh, jïh tjïelke vaestie dassh vedtieh mah leah maanaj aaltarasse jïh skearkagæmman sjïehtedamme. Dellie aelhkebe sjædta maanide guarkedh, jïh daate våaromem beaja juktie etihkeles voerkes voetem jïh jïjtsh etihkeles vuaj noeh evtiedidh. joekoen vihkeles geerve almetjh leah voerkes guktie dah jïjtje leah, gosse edtjieh åvteguvvi ne årrodh maanide. Guktie barkoedåehkie sinsitniem jïh maanide ååktoe, våajnoes sjædta guktie dah leah sinsitnine jïh sinsætnan dåemiedieh. Maanah jienebem vuejnieh, guvlieh jïh vueptiestieh goh geerve almetjh muvhten aejkien vienhtieh. Barkoedåehkie tjuara dan åvteste joekoen krööhkedh maam jiehtieh, guktie sins ætnan jïh ektesne soptsestieh gosse maanah lïhkebis nie. Hijven åvteguvvieh eah mubpide dïeblesth, vaal lah maanah, eejhtegh jalllh barkoevoelph. Dah empa tihkeles laakan dåemiedieh.</p>
<p>Stoerre joekehtse maaneste föörhkedidh jïh maanine föörhkedidh Maanah iemielaakan demtieh guktie geerve almetjh dej vööste dåemiedieh jïh dejtie ållermaehtieh. jis vuesiehtim mien gaavhtan akte geerve almetje iktegisth aktem sjïere nommem neebnie gosse ovvaantoeh sjidtieh, dle dïhte neebneme maana maahta dååjredh satne lea fuaras jïh vaenie aarvoem åtna. Naaken daejstie maanij ste maehtieh dan gaavhtan daam guvviem aaj jïjtsiste åadtjodh. Mubpieh maanah mah ajve dam vuejnieh, maehtieh såemies dejstie vuajnojste jïjtsa sse vaeltedh, mejtie gïeksjieh. Illedahkine maahta sjïdtedh daate neebneme maana vååjnoe goh akte nåakebe stååkedimmievoelpe jallh voelpe. Dan åvteste ij leah luhpie gænnah nåakelaakan naan maanan bïjre jallh maanide soptsestidh, jallh maanide karakteristihkh ved tedh. Seammalaakan dejstie föörhkedidh jïh dejtie haeniedidh. Dïhte maahta maanaj jïjtjeguvviem kruemiehtidh jïh maanagïertebiejjiem ovjearsoes jïh ovmurreds darjodh fïereguhten maanese, jïh aktem nåake byjresem sjugniedidh abpe dåahkan.</p>
<p>Maana sæjhta sov jïjtse aarkebiejjiem tsevtsedh Akte geerve almetje tjuara våårkehke årrodh guktie maana gaskestalla, dam toelhkestidh jïh maanine govlesad tedh maanan jïjtsh premissine. Goerkesem åadtjodh gosse sov jïjtsh vuajnoeh buakta, verbaalelaakan jallh kråahpegïeline, lea joekoen vihkeles almetji</p>
<p><em type="italic">Gaajhkh geerve almetjh dïedtem utnieh maanan iemie </em><em type="italic">jearsoesvoetem gorredidh dan veartenasse bïjre jarkan. </em></p>
<p>Knut Løgstrup'en mietiejïjtjedomtesen jïh mentaale healsoen gaavhtan, jïh ektiebarkoen gaavhtan mubpiejgujmie. Barkoedåehkien barkoeh leah gellielaaketje, goh hokse- jïh lïerehtimmietsiehkieh jïh ovbyjjeslaakan maanajgujmie årrodh aarkebiejjien ruvtijnine, gosse stååkedieh jïh gosse ålkone feeleminie. Maanah sijjen bielesne edtjieh maehtedh meatan årrodh maanagïertebiejjien sisvegem tsevtsedh. jis dah edtjieh trååjjadidh dle barkoedåehkie tjuara vueptiestidh maam dah kråahpegieline jiehtieh, goltelidh maam jiehtieh, jïh dej <span type="quote">«gïelem»</span> krööhkedh aarkebiejjien. Maanah vuesiehtimmien gaavhtan vuesiehtieh dah sijhtieh meatan årrodh soejkesjidh jïh vuarjasjidh vihkeles darjomh maanagïertesne, jïh dah sijhtieh tsevtsedh guktie dah edtjieh meatan årrodh daejnie darjoeminie. (Bratterud j.j. 2010). Akte jeatjah vuesiehtimmie lea gosse maanah jiehtieh dah tuhtjieh isvelihke jallh dah billijieh gosse bïelhkehtassem åadtjoeh. Dan åvteste dle sijhtieh dah geerve almetjh edtjieh dejtie sïejhme gïeline soptsestidh. Eah darhkh lyjhkh mubpieh guvlieh geerve almetjh sijjide bielhkieh. Dan åvteste vihkeles barkijh ussjedieh guktie jïjtje dåemiedieh, guktie dej råålla lea jïh guktie darjoeh, jïh sov dåemiedimmiem vuarjasjidh maanaj vaajtelassigujmie jïh daerpiesvoetigujmie.</p>
<p>Maanah geerve almetjh daarpesjieh mah leah stïeresne Muvhth maanah jiehtieh dah tuhtjieh geerve almetjh eah leah lïhkebisnie jallh stïeresne gosse daarpesjieh dejgumie årrodh. Maahta akte stoerre haesteme årrodh barkijidie gaajhkem nööredh. joekoen dejnie boelhkine gusnie jïjnje seamma aejkien heannede, goh dej veajkoej gosse dæjpeles darjomesh leah seamma tïjjen goh maanah hoksem daarpesjieh. Dan åvteste dle vihkeles hijven ruvtijnh tseegkedh mah darjoeh guktie maanah dååjrieh dah geerve almetjh leah stïeresne. ussjedidie guktie dijjieh maehtede biejjiem sjïehteladtedh guktie maanah bööremeslaakan maehtieh naakenigujmie dijjes te årrodh, gosse dam daarpesjieh. Vuarjesjh ruvtij ni de jaabnan, jïh ohtsedh jarkelimmieh mah darjoeh guktie dijjieh lidie vielie stieresne.</p>
<p>Raeriestimmieh guktie ussjedidh jïh laavenjostedh A. Maam datne sïjhth/dijjieh sïjhtede darjodh juktie hijven ektiedimmieh fïereguhten maanese tseegkedh? Darjoeh aktem læstoem råajvarimmiejgujmie mejtie datne sïjhth/dijjieh sïjhtede pryövedh.</p>
<p>B. Guktie edtjh/edtjede viehkiehtidh guktie orre maanagïertemaanah, joekoen dah nööremes, ektievoeten sïjse båetieh jïh akte bielie destie sjidtieh?</p>
<p>C. Kööksede maam maanah lyjhkoeh, jïh maam dah sijhtieh vielie darjodh maanagïertesne.</p>
<p>D. Madtjeldehtede dejtie stoerre maanagïertemaanide buerkiestidh dam maam jiehtieh, gosse dijjieh ektesne soptsestallede dan bïjre.</p>
<p>E. Darjoeh aktem soejkesjem guktie datne maahtah/dijjieh maehtede såemies dejstie maanan vaajtelassijste jallh daerpiesvoetijste dåastodh. (vuartesjh C jïh D).</p>
<p>Tjïrrehtidie soejkesjem, jïh soptsestidie maanajgujmie daamtaj.</p>
<p>F. Mij lea dïhte mij dijjem heerrede stïeresne årrodh maanide aarkebiejjien?</p>
<p>Maam maehtede darjodh juktie dam tsiehkiem bueriedidh?</p>
<p>G. Soptsestallede ektesne mij lea joekehtse lusten jïh haeniedimmien gaskem.</p>
<p>H. Seamadidie maam dijjieh maehtede/edtjede darjodh jis dååjrede naaken dïebleslaakan maanese jallh maanan bïjre soptseste.</p>
<p>I. Digkiedidie guktie dijjieh maehtede åvteguvvine årrodh akten dåemiedæmman gusnie respekte jïh goerkesadteme.</p>
<p><em type="italic">Edtja maanide soptsestidh goh gaajhkide </em><em type="italic">jeatjah almetjidie. </em></p>
<p xml:lang="nno">Anne-Cath Vestly</p>
<p>Maanagïerte edtja akte jearsoes sijjie årrodh mij maanide haasta Maanah edtjieh aavoem jïh murriedimmiem dååjredh jeatjah maanajgujmie aarkebiejjien darjoeminie, stååkedimmesne jïh lïerehtimmesne. Maanah ektiedimmieh ohtsedieh jïh mïelem sjugniedieh reakadimmien raejeste. Maanagïertemaanah leah sosijaale aktöörh mah jïjtje viehkiehtieh jïjtsh jïh mubpiej lïerehtimmine jïh murriedimmine.</p>
<p>Maanaj gellielaaketje evtiedimmie sjugniesåvva akten aktivyöki barkosne mubpiejgujmie Goerkese sosijaale tsiehkiej jïh prosessi bïjre, jïh so sij aale maehtelesvoeth haalvedh, dååjrehtimmiem ektievoe tine kreava, jïh ihke meatan ektievoetesne. Maanah daarpesjieh meatan årrodh aktivyöki barkosne mij dejtie skreejrieh, jis edtjieh bööremeslaakan evtiesovvedh. Aktivyöki barkoe lea hoksetsiehkine, stååkedimmesne jïh lïerehtimmesne, jeatjah baakoejgujmie gaajhkine fïerhten beajjetje tsiehkine maanagïertesne. Maanah lierieh mubpiejgujmie ektesne barkedh dååjresi jïh dååjrehtimmiej tjïrrh, jïh gosse åadtjoeh maam akt pryövedh. Dah lierieh gaskem jeatjah ussjedidh dan bïjre maam jïjtje dorjeme jïh guktie jïjtje orreme, jïjtsh dååjrehtimmiej tjïrrh. Maanah edtjieh lïeredh jïjtjemse jïh mubpide gorredidh. juktie hoksem vuesiehtidh jïh etihkeleslaakan veeljedh, dle maanah daarpesjieh daaj roeh jïh maehtelesvoeth evtiedidh mubpiejgujmie ektine. Haalvemem dååjredh mubpiejgujmie ektine lea akte gaajh vihkeles bielie aarkebiejjeste.</p>
<p>Gosse maanah ektesne berkieh, dle barkijh meatan Maanah almetjh daarpesjieh mah hoksem vedtieh, jïh mah buektiehtieh vuejnedh jïh toelhkestidh guktie dah govlesedtieh. Geerve almetjh edtjieh eadtjohkelaa kan meatan årrodh jïh evtiedimmiem dåarjoehtidh maanagïertemaanaj aarkebiejjesne. Dan åvteste dle daate kapihtele aaj barkoedåehkien bïjre mij lea stïeresne, dej råållaj bïjre jïh dan sosijaale aktivyöki barkoen bïjre dej gaskemsh. Dah barkijh leah akte vihkeles vierhtie dan åvteste dah jïjtjemse nuhtjieh goh akte dïrrege gosse maanajgujmie berkieh. Goh baahkes, geerve almetjh mah hoksem vedtieh, mah vuejnieh, nænnoestieh jïh girmieh gaajhkesidie, dah akte gaajh vihkeles faktovre fïereguhten maanan sosijaale lïerehtimmesne jeatjah maanajgujmie ektine.</p>
<p>Maanah raasth daarpesjieh mejtie guarkah Maanah byöroeh åadtjodh meatan årrodh daerpies raasth jïh njoelkedassh darjodh maanagïertese. Dellie maanah buerebelaakan maehtieh aarkebiejjien mierieh guarkedh, jïh tuhtjedh dah mïelem utnieh. Dah geerve almetjh dejtie seamma, tjïelke raastide maanide utnieh, mejtie maanah aaj guarkah, jïh abpe barkoedåehkie dejtie eerlegelaakan dåarjede aarkebiejjien. Tjuara krööhkedh raasth såemiesmearan sijhtieh jearohke årrodh tsiehkeste jïh almetjistie. Dah geerve almetjh tjïelke laakan baakoej jïh darjomi tjïrrh vuesiehtieh maam lyjhkoeh, jïh positijve raasth jïh njoelkedassh utnieh dennie aktivyöki barkosne maanaj gaskemsh.</p>
<p>Dah barkijh maanaj aktivyöki barkoem vïhtesjieh Vïhtesjimmien tjïrrh dah barkijh aktem daajroem åadtjoeh mij lea daerpies jis edtjieh maehtedh maanaj evtiedimmiem dåarjoehtidh. Dah edtjieh maanide jaabnan vïhtesjidh, jïh dellie tjuerieh eevre faahkes årrodh. Geerve almetjh mah leah eadtjohke jïh eadtjohkelaakan leah meatan maanaj sijjesne, hijven nuepieh åadtjoeh dovne vuejnedh jïh govledh mij heannede dennie aktivyöki barkosne maanaj gaskem. Maanah mah soptsestieh dah neerresuvvieh jïh plaakenieh mubpijste, soptseste daate maaje heannede dejnie sijjine gusnie geerve almetjh eah leah. Dan åvteste vihkeles dam fysiske byjresem sjïehteladtedh guktie gåarede gaajhkem vuejnedh. Barkoedåehkie tjuara voerkes årrodh jïh ussjedidh dej sosijaale prosessi bïjre maanadåehkesne. Maanan dååjrese tjuara dïhte våarome årrodh guktie dïhte geerve almetje maanam 3. Ektiedimmieh jïh aktivyöki barkoe maanaj gaskemshdååste, jïh dennie vijriesåbpoe evtiedimmiebarkosne mij edtja dåarjoehtidh.</p>
<p>Maanaj dahkoeh maehtieh daajroes årrodh Dah barkijh tjuerieh voejhkelidh åvtene årrodh dejnie tsiehkine gusnie billieh daate aktivyöki barkoe sæjhta tjöödtjestidh, jïh ektiebarkoe maanaj gaskem seapan sæjhta nåake sjïdtedh. Dagkerh aerviedimmieh maaje åådtje dååjrehtimmien mænngan. Kanne sïejhme Laara gaajh håajnoes sjædta gosse ij åadtjoeh mubpiejgujmie årrodh, jïh aalka tjearodh jïh destie vaarra tjïekedidh. jïh kanne Læjsa, gosse måerehks sjædta dan åvteste Vaajnoe dåahkam vaalta mejnie satne stååkede, aalka gaetskedh kroehkedh.</p>
<p>Dïhte geerve almetje pryövoe åvtelisnie årrodh jïh dåarjoeh tidh. Maana maahta naemhtie viehkiem åadtjodh jïjtje damtedh gåessie naemhtie sjædta. Vihkeles maanan domtesh nænnoestidh desnie jïh dellie. Maana luhpiem åtna damtedh satne håajnoes jallh måarehks. Men maam maana dorjeme, dam dïhte geerve almetje ij lyjhkh. Ih leah maereles baataridh, jïh ij leah luhpie mubpide earjoehtidh. Guhkiebasse dle barkoedåehkie maallh jïh jeatjah dahkoeh buakta, mah sån maehtieh vuekine sjïdtedh maanide mænngan.</p>
<p>Muvhten aejkien maanah geerve almetjh daarpesjieh mah viehkiehtieh Ij naan maanagïerte maahta heerredidh faahketji hean na dimmieh sjidtieh gosse maanah tsaepmieh jallh tjiek tjieh, neerrieh jallh naaken ålkone steegkieh, men barkijh mah leah stïeresne tjuerieh dejtie heannadimmide gïetedidh. Voestegh maanah jïjtje tjuerieh nuep iem åadtjodh tjöödtjestidh jallh jarkelidh maam darjoeh. Seamma tïjjen dle dej geerve almetji dïedte dahkoeh varke tjöödtjehtidh, mah fysiske- jallh psykiskelaakan mubpide earjoehtieh. Geerve almetjh tjuerieh pryjjedh, jïh maanaj dååjresh jïh domtesh jååhkesjidh mejtie desnie jïh dellie vuesiehtieh. Maanah geerve almetjh daarpesjieh mah hoksem vedtieh, jïh dejtie nuepide vedtieh jïjtsh domtesh damtedh, guktie maanah mænngan edtjieh maehtedh domtesidie damtijidh jïh dejtie gïetedidh. jiehtede dahkoeh mah leah nåake mubpide eah leah luhpie, jïh tjïertestidie gaajhkesh dovnesh dïedtem utnieh ihke gaajhki maanajgujmie hijven maana gïertesne. ulmie ij leah gaajhkesidie seammalaakan darjodh, men aajkoe lea maanide voerkes darjodh jïh dej dahkoe vuekiem dåarjoehtidh, guktie dïhte aktivyöki barkoe mubpiejgujmie hijven jïh aavojne sjædta.</p>
<p>Maanah dååjrehtimmiem daarpesjieh ovvaantoeh gïetedidh Ovvaantoeh iedtji bïjre jïh faamoespïele muvhten aejkien maanaj gaskem sjidtieh. Akte barkije mij aktem ovvaantoem maanaj gaskem vïhtesje, byöroe aalkovisnie vuertedh vuejnedh jïh baajedh maanide jïjtje pryövedh ovvaantoem gïetedidh. jis maanah eah buektehth ovvaantoem jïjtje gïetedidh, dle dïhte geerve almetje maahta viehkiehtidh liktedh jallh dåarjoehtæjjine årrodh. jis maanah verbaalelaakan soptsestieh, dle dïhte geerve almetje goltele jïh dah maanah mah leah meatan ovvaantosne aaj goltelieh guktie gaajhkesh buerkiestieh. Voejhkelidie aamhtesem vuejnedh gaajhke si bielijste. Vihkeles baajedh årrodh jiehtedh akte lea vitnije jïh akte lea teehpije. Maanah mah aktem gïerve heannadimmiem dååjrieh, edtjieh aktem geerve almetjem dåastodh goh jearsoes jïh feerhmeles jïh sijjem hijvenlaakan vaarjele. Maanah mah leah maam akt dorjeme mij lea ovvaajteles jïh luhpehts, edtjieh dååjredh dïhte geerve almetje ij dejtie dööpmh jallh pruskehth, men tjïelkelaakan vuesehte satne ij lyjhkh maam dah dorjeme, jïh seamma aejkien dej domtesh jååhkesjidh jïh dejtie ååktedh. Luhpie måereh ks årrodh, men ij leah luhpie tsaepmedh. Dïhte geerve almetje edtja aaj vuesiehtidh satne veanhtadimmieh åtna maane se, jïh maanese jaahka. Baajede maanide jïjtje raeriestimmiejgujmie båetedh, soptsestidie ektesne dej bïjre, jïh baajede maanide raeriem pryövedh misse bööremes jaehkieh. Maanah mah maam akt nåake dorjeme, sæjhta daamtaj aktem lissie daerpiesvoe tem daarpesjidh, juktie vuajnalgidh jïh jååhkesjamme sjïdtedh aktene jeatjah tsiehkesne maam haalvoeh, vuesieh timmien gaavhtan mubpiejgujmie buertie-bealesne, jallh ålkone seamma biejjien. Vihkeles maanaj vierhtieh eadtjalgehtedh. Vaeltede våaromem destie maam maa nah haalvoeh, jïh dåarjoehtidie dejtie maehtelesvoe tide.</p>
<p>Maanah maaje strategijh veeljieh mejtie tuhtjieh leah hijven dejtie Måerie daamtaj sjædta dej veajkoej gusnie maanan iedtjh jïh daerpiesvoeth ovvaantose båetieh mubpiej iedtji gujmie jïh daerpiesvoetigujmie. jis akte maana gellien aejkien vuesiehtimmien gaavhtan dååjre satne sov væljoem åådtje, jallh åådtje maam sæjhta gosse gylje jallh hurvie gosse måerehks, dle akte stoerre hïlle dïhte dam strategijem vielie aaj nuhtjie. Akte geerve almetje maahta maanam voerkelidh dejnie konsekvensine daate dahkoe mubpide jïh maanese åtna. Dïhte</p>
<p><em type="italic">Maanah eah leah naakede maam eahtsa dan åvteste dah leah maanah, </em><em type="italic">men dan åvteste voelpine dejgujmie sjædta gosse dejtie bijjede. </em></p>
<p>Gabriel García Márquezmaahta maanam viehkiehtidh jeatjah dahkoealternatijvh vuejnedh mubpien aejkien dïhte måeriem damta.</p>
<p>Maanah haalvemestrategijh daarpesjieh Maanah dahkoevuekieh daarpesjieh mejtie maehtieh nåhta didh jis plaakenieh, neerresuvvieh jallh geer-stam me sjidtieh. jïjnjh maanah ovmessie vuekieh ut -nieh, mejtie aarkebiejjien nåhtadieh. Muvhth maanah nåhto em utnieh jeatjah maanah vuartasjidh jallh aktine geerve almetjijnie ektine ussjedidh joekehts strategiji bïjre, juktie sijjen jïjtsh strategijh vijriesåbpoe evtiedidh. Vuesiehtimmien gaavhtan maahta årrodh veeljedh raastem bïejedh jis mij akt fer isvelihke jallh nåake sjædta, viehkine vuesiehtidh dïhte mubpie jallh doh jeatjebh edtjieh orrijidh, destie jïjtje vaedtsedh jïh/jallh viehkien mietie gihtjedh geerve almetjijstie. Maanah maehtieh aaj pryövedh dïedtem vaeltedh jïh viehkien mietie gihtjedh mubpiej åvteste. Naemhtie dle maanah moralske dïedtem vaeltieh. Gosse maanah dåemiedimmiem jarkelieh, maahta årrodh dan åvteste dah eah trååjjedh Dah barkijh tjuerieh buektiehtidh vueptiestidh jis nåake vuekie ektiebarkosne, jïh eadtjohkelaakan bar kedh olles dah vijriebasse evtiesovvh jallh guhkiebasse ryöhkh. Dah maanide guhkiem vïhtesjieh, jïh vueptiestieh jis maanah aelkieh jeatjahlaakan dåemiedidh. Akte sïejhme væhta gåessie maanah eah trååjjedh, lea gosse dah eah maanagïertese sïjhth. jeatjah væhtah maahta årrodh gosse maanah mah jeatjah gaavhtan leah mietiehtihks jïh geerjene, sjeavods, itjmies jïh moeveles sjidtieh. Eadjtohke maanah eah sïjhth meatan årrodh stååkedimmesne, eah sïjhth dan jïjnjem mubpiejgujmie årrodh goh aarebi jïh passijve sjidtieh. Akte maana mij aarebi lea jeatjah maanajgujmie hijvenlaakan stååkedamme, maahta stråarkan sjïdtedh, bïjre jarkan vaarredh, jïjnjh tjoejh darjodh, mubpide sturredh jïh frustrajovnem jïh måeriem vuesiehtidh. Muvhth maanah maehtieh sæjloes jïh nahkeren sjïdtedh, geerve almetjidie kreeptjedidh jallh vielie vaajmedh goh aarebi. Mubpieh maehtieh dåeriesmoerh åadtjodh byöpmedidh jallh åeredh.</p>
<p>Dïhte dååjrese neerrehtimmine, plaakenimmine jallh geerestimmine sæjhta iktesth subjektijve årrodh Maana jïjtje tjuara nuepiem utnedh soptsestidh guktie lea satnine maanagïertesne. Dah unnemes maanah eah maehtieh baakoejgujmie soptsestidh mejtie naakede lea hijven, nåake jallh gïerve, men kråahpine jïh ij-verbaale kommunikasjovnevæhtajgujmie maehtieh soptsestidh guktie dah aarkebiejjiem dååjrieh. Mænngan dle maanah buerebelaakan buektiehtieh baakoeh bïejedh domtesidie, daerpiesvoetide jïh åssjaldahkide. Dah geer -ve almetjh maehtieh dejgujmie soptsestidh guktie lea dejgujmie, mejnie dah eah trååjjedh, jallh maam dah tuhtjieh lea nåake jïh gïerve maanagïertesne. Dej jeanatjommes båarasommes maanajgujmie dah geerve almetjh maehtieh bæjjese vaeltedh dam maam jiïtje vuejnieh, maanajgujmie dan bïjre soptsestidh jïh dejgujmie digkiedidh. Men årrode våårkehke dah stuerebe maanah aaj maehtieh dåeriesmoerh utnedh åssjaldahki jïh domtesi bïjre soptsestidh. Naaken ij kanne buektehth maam jiehtedh aktene dåehkesne gusnie jïjnjh maanah, mubpieh eah mujhtieh dah maehtieh naakenigujmie dåeriesmoeri bïjre soptsestidh, jallh eah sïjhth naakenigujmie soptsestidh dan bïjre. Kanne dah eah darhkh buektehth gænnah soptsestidh dah ovtrååjjedh, jallh mij faatoes. Dah barkijh kråahpegïelem, mimihkem, domtesh jïh aktivyöki barkoem mubpiejgujmie vïhtesjieh. Dah pryövoeh maanine soptsestidh, goltelieh maam jeahta jïh huksieh gaavnehtidh maam maana soptseste.</p>
<p>Maanah geerve almetjh daarpesjieh mah dïedtem vaeltieh Dïhte maana mij neerrehtimmiem jallh plaakenimmiem dåårje, ij skåltoem dan åvteste utnieh, jïh vaallah dïhte maana gænnah mij geereståvva stååkedimmeste jallh nåake dåemiedimmiem dååjre, dïedtem dan åvteste åtna. Iktesth dle barkiji dïedte dagkerh dåeries moerh maanagïertesne gïetedidh. Aaj barkiji dïedte dam maanam vaarjelidh mij aktem nåake dahkoem dorjeme, dam meatan vaeltedh jïh ektievoeten sïjse viehkiehtidh.</p>
<p>Raeriestimmieh guktie ussjedidh jïh laavenjostedh A. Mah haestemh dijjieh vïhtesjidie dennie aktivyöki barkosne maanaj gaskemsh?</p>
<p>Man bïjre byörede dijjieh pryjjedh daelie?</p>
<p>B. Maam datne darjoeh/dijjieh darjode gosse akte maana vuesehte aktivyöki ij trååjjedh?</p>
<p>Veeljede såemies råajvarimmieh, tjïrrehtidie råajvarimmide, guktie dah juhtieminie?</p>
<p>Vïenevoete lea vihkeles maanide gaajhkine aalterinie Voelpine årrodh lea aktene tsiehkesne gaavnedidh gusnie fïereguhte damta satne lea jååhkesjamme, jïh aarvoem åtna raaktan guktie satne lea. Aaj dah nööremes maanah nænnoes vïenevoeteektiedimmieh utnieh, jïh jïjnjh maanah jiehtieh dïhte bööremes maanagïertine lea jeatjah maanah gaavnesjidh jïh voelpigujmie stååkedidh. Vïenevoeten tjïrrh dle ektievoetem damta, mij vihth aktem hijven jïjtjedomtesem buakta. Ekievoetem utnedh akten dåahkan aktem jearsoesvoetem jïh sosijaale viedteldimmiem maanide vadta. Dååjresh jeatjah maanajgujmie ektine maahta orre vïenevoeth sjugniedidh. Vïenevoeth tseegkedh jïh dejtie tjåadtjoehtidh lea akte vihkeles faktovre sosijaliseradimmieproesessesne, jïh akte faktovre mij ovvaajteles jïh nåake evtiedimmiem heerrede.</p>
<p>Gaajhkh maanah byöroeh unnemes aktem voelpem utnedh Muvhth maanah jiehtieh dah daamtaj eah naaken utnieh mejgujmie maehtieh stååkedidh maanagïertes ne.</p>
<p>Gosse daejrebe man vihkeles vïenevoete lea, dle ibie maehtieh sjeavodslaakan tjahkasjidh vuejnedh dah eah voelph utnieh, jallh oktegh domtoeh. Akte vihkeles barkoe barkijidie lea viehkiehtidh maanide ektiedimmieh tseegkedh sinsætnan. Dah geerve almetjh maehtieh vuesiehtimmien gaavhtan maanah bööredidh, mah eah leah ektesne sïejhmemes, aktene tjåengh kies darjoemisnie jallh stååkedimmesne meatan årrodh, jallh dah maehtieh sjïehteladtedh ihke maanah orre maanajgujmie åahpenieh gosse maanaj vihties sijjide gåårvedstjiehtjielisnie jarkelieh, jallh gosse ålkone vaedtsieminie. Dååjresh smaave dåehkine, goev tesi dåaresth, maehtieh aaj sijjieh årrodh gusnie orre ektievoeth jïh vïenevoeth sjugniesuvvieh. Vihkeles våårkehke årrodh dah orre sjïdtije vïenevoeth maehtieh prååsehke årrodh. Barkijh mah leah stïeresne vuepties tieh gosse maanah orre baanth viedtieh, jïh dah leah vååre ge olles dagkerh prosessh sturrh. Dellie vihkeles ij dåehkine juekedh mah maanide juekieh, jallh maanide stilledh sijjen vihties sijjide buertiebealesne tjahkasjidh jallh tjåanghkoeroenesne vaedtsedh.4. Vïenevoete</p>
<p><em type="italic">Ij guhte lij sån sïjhteme voelpehts jieledh, </em><em type="italic">jalhts jïjnjh jeatjah aevhkieh utni. </em></p>
<p xml:lang="est">Aristoteles</p>
<p>Raeriestimmieh guktie ussjedidh jïh laavenjostedh Maam datne maahta/dijjieh maehtede darjodh juktie maanaj vïenevoetem dåarjoehtidh?</p>
<p>Sosijaale maahtoe lea dïhte tjoevtenje jis edtja maanagïerten ektievoetesne murriedidh Maanah leah sosijaale joe reakadimmien raejeste, jïh dah geerve almetjigujmie jïh sinsitnine soptsestellieh, dovne kråahpegïelen jïh gïelen dahkoej tjïrrh. Sosijaale maahtoe lea maehtedh soptsestalledh jïh laavenjostedh mubpiejgujmie ovmessie tsiehkine. Daate maahtoe lea vihkeles ihke fïereguhte maana edtja lyhke sidh jïh murrie didh, jïh ihke edtja aarvoem åadtjodh goh voelpe jïh seammavyörtegs almetje dennie aktivyöki barkosne dej mubpiej maanajgujmie. Akte maana mij hijvenlaakan mubpiejgujmie laavenjostoe, maahta jïjtjemse dovne ektievoetese sjïehtedidh jïh akte våajnoes almetje årrodh mij sov sijjiem kreava.</p>
<p>Dotkeme vuesehte maanaj maehtelesvoete vïenevoeth tseegkedh uvtemes lea gårredamme dej sosijaale maahtose. Sosijaale maahtoe lea ovmessie maehtelesvoeth mah iemielaakan leah ållesth meatan maanaj aktivyöki barkosne, vuesiehtimmien gaavhtan jïjtjedomte se, empatije, prososijaale dåemiedimmie, jïjtjetjåadtjoehtimmie jïh jïjtjekontrolle. Mah maehtelesvoeth mah leah sjyöhtehke sijhtieh jearohke årrodh tsiehkeste jïh gåessie. Ektiedimmine geerve almetjidie jïh maanide maanagïertesne dle maana dam sosijaale maahtoem vijriesåbpoe evtede maam daarpesje, gosse edtja mubpiej almetjigujmie årrodh sïejhmelaakan.5. Sosijaale maahtoe</p>
<p type="listitem">Dïejvesebuerkiestimmieh mah maehtieh nuhteligs årrodh gosse  barkoedåehkie edtja ussjedidh dan sosijaale maahtoen bïjre</p>
<p type="listitem">jïjtjedomtese: jïjtseaarvoem dååjredh, jïjtjemes jååhkesjdih, jïjtjemes jååhkesjamme  damtedh, sisnjeles faamoem dååjredh jïh aktem positijve vuajnoem jïjtse bïjre   utnedh</p>
<p type="listitem">empatije: mubpiej vuajnoeh, åssjaldahkh jïh domtesh guarkedh, maehtedh jïjtjemse  mubpiej tsiehkiej sïjse jieledh, aarmoedimmiem vuesiehtidh jïh krööhkedh jïh  maehtedh toelhkestidh jïh guarkedh domtesidie</p>
<p type="listitem">prososijaale dåemiedimmie: positijve, sosijaale vuajnoeh utnedh jïh maehtedh    madtjeldehtedh, pryjjedh, hoksem vuesiehtidh, viehkiehtidh jïh mubpiejgujmie   juekedh</p>
<p type="listitem">jïjtjetjåadtjoehtimmie: maehtedh jïjtjemse jïh jïjtsh mïelh hijven laakan  tjåadtjoehtidh, doestedh dåehkiebehtjiedimmien vööste tjåadtjodh, skraej riem  vaeltedh jïh meatan årrodh stååkedimmesne jïh soptse stimmesne mah joe leah  aalkeme, jïjtsistie meatan årrodh jïh mubpide bööredidh</p>
<p type="listitem">jïjtjekontrolle: maehtedh jïjtjemse sjïehtedidh ovmessie tsiehkide, ovvaantoeh  haalvedh jïh jïjtsh daerpiesvoeth jïh vaajtelh tïjjen åvtese  bïejedh dejnie tsiehkine    gosse daerpies våaroem vuertedh, kompro missine jïh tjåenghkies sjæjsjalimmine</p>
<p>Empatije akte vihkeles maahtoe maanagïertesne Empatije lea maehtedh jïjtjemse akten mubpien alemet jen tsiehkesne jieledh, jïh guarkedh guktie lea dejnie mubpine almetjinie. Akte mij empatijem åtna, maahta jïjtse jïh mubpiej åssjaldahki jïh domtesi gaskem juekedh. Naemhtie gåarede guarkedh akte jeatjah almetje maahta aktem vihties tsiehkiem jeatjahlaakan dååjredh goh lij sïjhteme jïjtje darjodh. Akte almetje empatijine ij ajve buektehth vuejnedh mejtie dïhte mubpie lea aavone jallh hujnesne, men dïhte aaj buektehte guarkedh man åvteste naemhtie dorjeme. Maanagïertesne sæjhta årrodh maanah demtieh naakede maam akt dejgujmie dorje, vuesiehtimmien gaavhtan dle kråahpen sisnie baektjede gosse vuejnieh akte mubpie lea hujnesne, jallh gosse dååjrieh såemies aktem mubpiem saajrohte. Daate lea dïhte vihkielommes dennie aktivyöki barkosne maanaj gaskemsh. Empatije daamtaj våajnoes sjædta dahkoej tjïrrh. Maanah maehtieh vuesieh timmien gaavhtan ussjedidh dah jïjtje maehtieh maam akt darjodh jis lea gïerve akten måbpan. Empatije maani de viehkehte soptsestalledh, hoksem vuesiehtidh jïh sinsitniem viehkiehtidh. Daate lea daerpies lïhkesvoe ten gaavhtan maanaj gaskem. jïjtje aaj vihkeles empatijem dååjredh mubpijste ovmessie tsiehkine. Maanah empatijem evtiedieh dååjrehtimmiej tjïrrh biejjieladtje tsiehkine. Dah geerve almetjh vuesieh tieh dah maanaj prososijaale dahkojde jååhkesjieh.</p>
<p>Guktie maahta barkedh sosijaale maahtojne maanagïertesne Maanah sosijaale maahtoem evtiedieh uvtemes dennie biejjieladtje, ovbyjjes aktivyöki barkosne mubpiejgujmie aarkebiejjien.</p>
<p>Mijjieh læjhkan vuesiehtibie guktie naan maanagïerth veeljieh barkedh, juktie tjoevkesem bïejedh dan sosijaale maahtoen vööste. Tjåenghkies daejtie vuesiehtimmide lea geerve almetjh bööredieh dejtie ånnetji stuerebe maanide ussjedidh. Maanah baakoeh biejieh jïjtsh åssjaldahkide, mïelide jïh domtesidie.</p>
<p>Byjjes soptsestimmieh Byjjes soptestimmieh leah ånnetji jeatjahlaakan goh dah faahketji aarkebiejjien soptsestimmieh, dan åv tes te dah leah soejkesjamme jïh stuvresuvvieh aktede geerve almetjistie. Muvhth maanagïerth aktem vuekiem nuhtjieh mij gohtjesåvva maanasoptsestimmieh jallh maaanatjåanghkoeh. Maanah ektesne ussjedieh jïh soptsestieh dåårjesi bïjre aarkebiejjien, jïh domtesh jïh åssjaldahkh mah leah ektiedamme dejtie. Muvhth veeljieh guvvieh maanijste vuartasjidh mah joekehtslaa kan maam akt ektesne darjoeh, jallh maanah mah ovmessie domtesh vuesiehtieh. Dagkarinie soptsestimmine maanah astoem daarpesjieh ussjedidh. Dah baakoeh biejieh åssjaldahkide jïh domtesidie, jïh dååjreh timmiem åadtjoeh baakoem vaeltedh jïh jïjtsh mïelh tjåadtjoehtidh. Gosse mubpide goltelieh, dle nuepiem åadtjoeh aktem aamhtesem gellijste bielijs te vuejnedh, jïh jïjtjemse akten mubpien almetjen tsiehkes ne jieledh, empatije. Akte gåalmede vuekie lea filosofihkeles soptsestimmieh. Dagkerh soptses timmieh våaro mem vaeltieh aktene dåeriesmoere tjoelmesne, jïh maa nah ussjedieh, ektesne soptstestieh jïh gyhtjelassh vaestiedieh mah eah naan vihties jallh minn gemosth vaestiedassh utnieh.</p>
<p>Lidteratuvre Guvviegærjah jïh heamturh maehtieh viehkine årrodh juktie ussjedidh jïh soptsestidh domtesi jïh aarmoedimmien bïjre, jïh ovmessie darjomevuekiej bïjre. Maanah maehtieh ektesne soptsestidh maam dah vienhtieh almetjh ussjedieh jïh demtieh. Dah maehtieh voejhkelidh jïjtjemse bïejedh daan tseahkan mej bïjre guvlieh, jïh buerkiestidh man åvteste almetjh darjoeh maam darjoeh. Dah maehtieh aaj laavenjassine åadtjodh soptsestidh maam dah vienhtieh sæjhta heannadidh vijriebasse histovrijesne, jïh maam dah jïjtje lin sïjhteme darjodh jis lij dah mah daam dåårjin.</p>
<p>Dramatiseradimmie jïh råållaspïele Gosse maanah aktem heamturem dramatiseradieh jallh råållah stååkedimmesne spielieh, dah leah aktene aktivyöki barkosne aktine jallh jienebigujmie. Seamma tïjjen nuepiem åadtjoeh lïhke båetedh ovmessie domtesidie, mah leah råållide jïh tsiehkide ektiedamme. Daate maahta viehkiehtidh maanaj empatihkeles maehtelesvoeth lissiehtidh. Geerve almetjh maehtieh aaj råållaspïelem spïeledh maanide. Maahta årrodh naakeni bïjre mah prososijaale dåemiedimmiem vuesiehtieh, jallh tjïelkelaakan dam sosijaale maahtoem fååtesieh. Dah kontrasth maehtieh maaje tjyölkehke årrodh, vuesiehtimmien gaavhtan akte mij aktine mubpine juaka, jïh akte mij ij sïjhth juekedh, akte mij viehkehte jïh akte mij rudtjem vuesehte jïh vaadtsa akteste mij viehkiem daarpesje. Soptsestidie maanajgujmie dej dååjresi bïjre, jïh maam dah ussjedamme mænngan. Baajede maanide vuarjasjidh ovmessie darjomh, jïh buerkiestidh man åvteste dah vuesiehtimmien gaavhtan tuhtjieh mij akt hijven jïh mij akt jåasoeh.</p>
<p>Govlesadteme lea vihkeles juktie guarkedh jïh goerkesidh Maehtedh jïjtsh raasth bïejedh aktine væhtine gïetine mij jeahta orrijh, jallh ijje jallh orrijh jiehtedh jis mij akt heanne de maam maana ij lyjhkh, lea akte vihkeles maehtelesvoete govlesadtemisnie maanagïerten aarkebiejjien. Seammalaakan dle vihkeles maehtedh mubpiej signaalh toelhkestidh, juktie guarkedh mij lea vaajteles jallh luhpies dåemiedimmie, jallh mij lea dïhte mij lea dej raasti bijjelen. Barkoedåehkie maanam dåårje gosse dïhte pryövoe dam bööremes vuekiem gaavnedh biejjieladtje tsiehkine. Viehkiehtidie maanam jïjtjedh domtesh jïh åssjaldahkh govlesadtedh, jïjtsh vaajtelassi jïh daerpiesvoeti bïjre soptsestidh, jïh mubpiej domtesh, vaajtelassh jïh vuajnoeh toelhkestidh. Maana astoem daarpesje pryövedh jïh dååjrehtidh ovmessie tsiehkine, gellie aejkieh guhkiem.</p>
<p>Gïele lea vihkeles govlesadtemen gaavhtan jis edtja positijvelaakan mubpiejgujmie årrodh dle eev re vihkeles gïelem haalvedh. Maanah mah eah hijven-laakan govlesadth njaalmeldh, maehtieh ov-våaj noes sjïdtedh dennie aktivyöki barkosne jeatjah maanajgujmie. Faatoes verbaale govlesadteme maahta aaj akte fåantoe årrodh man åvteste ovvaantoeh sjidtieh. Vuesiehtimmien gaavhtan dle akte maana aktine jeatjah ietniengïeline goh nöörjen, maahta damtedh satne håjnarostoe jis naaken ij satnem guarkh, jïh ij leah rovnege akte göökten jaepien båeries maana, mij annjebodts ij buektehth baakoejgujmie soptsestidh jïjtsh daerpiesvoeti jïh vaajtelassi bïjre, akten boelhken tsaapma, nehkehte jallh gaatska gosse satne håjnarostoe jallh måarahtåvva. Gïeline eadtjohkelaakan jïh öörneldihkie barkedh maanagïertesne lea dannasinie akte hijven strategije juktie ektiedimmieh sjugniedidh, jïh aktem hijvem aktivyöki barkoem buektiehtidh maanaj gaskem gosse dah leah ektesne jïh stååkedimmesne. Daate akte vihkeles bielie ektiebarkoste aarkebiejjien. Lissine dle barkijh maehtieh sjïehteladtedh soptsestidh smaave maanadåehkine, gusnie gaajhkh maa nah åadtjoeh meatan årrodh, jïh vuajnalgieh jïh govlel gieh.6. Barkoe govlesadteminie jïh gïeline</p>
<p><em type="italic">Stååkedimmie lea daerpies </em><em type="italic">akten maanan jieliedisnie </em></p>
<p xml:lang="est">Thomas Aquinas</p>
<p>Stoerre bielieh maanagïertebiejjeste leah stååkedimmie Maanagïerte edtja dejnie hijven maanabaeline viehkieh tidh, gosse maanide nuepieh vadta stååke didh jïh dan tjïrrh murriedimmiem sjugniedidh. Stååkedimmie akte vihkeles jielede-jïh lïerehtimmievuekie. Stååkedimmesne maanah maehtieh lastojne jïh eadtjohkevoetine meatan årrodh. Akte maana mij stååkede maahta stååkedimmiem joekehtidh jeatjah darjoemijstie, jïh stååkedimmien signaalh toelhkestidh. Maanah mah stååkedieh vuesiehtieh dah maehtieh slaajperdidh, skraejriem åadtjoeh meatan sjïdtedh jïh lustem utnedh oktebisnie jallh mubpiejgujmie ektine. Stååke dimmie akte gaaltije mestie lustem jïh aavoem åådtje, jïh ovmessie stååkedimmievuekiej tjïrrh dle maanah nuepiem åadtjoeh soptsestidh jïh damtedh sov jïjtse dååjreseveartene aarvoem åtna. Konstruktijve, sosijaale evtiedimmie ektiedimmine heannede gusnie ulmie lea seammavyörtegsvoete dej gaskem mah leah meatan, guktie lea stååkedimmesne.</p>
<p>Maanah stååkedimmiemaahtoem evtiedieh Maanah edtjieh maehtelesvoeth haalvedh dovne stååkedimmien sïjse båetedh jïh dam tjåadtjoehtidh. Maanaj stååkedimmie maahta gïerve årrodh, jïh naan stååkedimmieh dååjrehtimmiem jïh haarjanimmiem krievieh. jïjnjh maanah lierieh gosse mubpide vïhtesjieh mah stååkedieh, jïh dam tjuerieh åadtjodh darjodh. juktie maanide viehkiehtidh hijven stååkedimmiemaahtoem evtiedidh, dle barkijh tjuerieh stïeres ne årrodh desnie gusnie maanah stååkedieh. Dah geerve almetjh stååkedimmiem vïhtesjieh, jïh ussjedieh dan bïjre maam dååjrieh jïh dååjrehtieh. Vihkeles tjelmi de utnedh dan aktivyöki barkose stååkedimmesne, jïh kööksedh guktie stååkedimmie jåhta. Dah geerve almeth ussjedieh guktie dah jïjtje bööremeslaakan maehtieh jïh byöroeh viehkiehtidh.</p>
<p>Maanah sijhtieh maaje dejtie geerve almetjidie meatan utnedh stååkedimmesne Maanah daamtaj dejtie geerve almetjide tjåarvoeh gosse stååkedieh.- Vuartesjh mannem! maana tjåårve gosse jollehke sovkeminie jallh varke gïerestellieh. Dellie raaktan dïhte dïhte maam maana sæjhta: dïhte geerve almetje edtja satnem vuejnedh jïh satnem nænnoestidh. Seamma tïjjen goh maanah eadtjohkelaakan sinsitnine stååkedieh, dle sijhtieh daamtaj dejtie geerve almetjidie meatan vaeltedh stååkedimmesne. Gosse akte geerve almetje lea meatan stååkedimmesne, dle dïhte tsiehkie dan geerve almetjen jïh maanan gaskem, aktem symmetrijem åådtje mij lea jeatjahlaakan goh dennie iemie aarkebiejjien. Maana maahta dam aktivyöki barkoem stuvredh sov faahketji åssjalommesi mietie, jïh naemhtie sov væljoem dååjredh dovne jiehtedh maam edtjieh darjodh, jïh åssjaldahkh, fantasijem jïh domtesh buektedh. Seamma tïjjen dle maana dååjrehte dïhte geerve almetje jïjtjemse sjïehtede jïh ååktoe dan aajk ojde. Maana maahta daennie aktivyöki barkosne sov jïjtse stååkedimmie maahtoem lissiehtidh. Lustem utnedh jih aavoem juekedh viehkehteminie tsiehkiem nænnoestehtedh dan geerve almetjen jïh maanaj gaskem, jïh ihke murriedimmie sjædta aarkebiejjien.</p>
<p>Muvhth maanah tjabreminie meatan årrodh stååkedimmesne Muvhth maanah eah leah iemielaakan meatan stååkedimmesne, jïh muvhth maanah stååkedimmien ektievoe ten ålkolen båetieh maanagïertesne. Maahta ovmessie jïh gellielaaketje fåantoej gaavhtan årrodh man åvteste naemhtie. Maanah maanagïertese båetieh ovmessie dååjrehtimmiejgujmie, jïh kanne maanagïerte ij leah dan bööremes ektiesijjie juktie daejtie joekehtsidie vueptiestidh. Sosijaale maahtoe lea eevre daerpies jis edtja meatan årrodh stååkedimmesne, jïh såemies maanah eah dejtie sosijaale maehtelesvoetide nuekies laakan haalvh mejtie stååkedimmie 7. Maanaj aktivyöki barkoe stååkedimmesnekreava, gaajhkine tsie hkine. Akte maana maahta vuesiehtimmien gaavhtan stååkedimmeste gahtjedh dan åvteste dïhte ij dam govlesadte mem guarkah, mij leah daennie stååkedimmesne. Mubpieh mah daejtie maehtelesvoeti de hijvenlaa kan haalvoeh, maehtieh premissedeallahtæjjine jïh åvtehkinie sjïdtedh stååkedimmesne. Muvhth maanah jaabnan geerestuvvieh stååkedimmeste jallh eah vuajnalgh. jeatjah maanah vuesiehtimmien gaavhtan gaajh daamtaj jallh iktesth passijve råållah åadtjoeh, goh maanetjinie jallh bïenjine årrodh råållastååkedimmesne. Barkoedåehkien dïedte lea viehkiehtidh stååkedimmiem sjïehteladtedh, guktie stååkedimmie dan feermeles sjædta goh gåarede, jïh olles negatijve dahkoevuekieh dabrenh.</p>
<p>Såemies maanah dåarjoem geerve almetjijste daarpesjieh stååkedimmesne Dah jeanatjommes maanah leah eadtjohkelaakan meatan stååkedimmesne maanagïertesne. Men muvhth maanah viehkiem jïh dåarjoem barkijijstie daarpesjieh, juktie åadtjodh meatan årrodh stååkedimmesne. Dellie jïh daesnie dïhte geerve almetje maahta viehkiehtidh. Seamma tïjjen vihkeles dïhte ånnetji vuarta jïh tsiehkiem vuarjesje, olles viehkie stååkedimmiem tjöödtjehth jallh stuvrehth. Dïhte geerve almetje meatan sjædta stååkedimmesne maanan premissine. Dïhte maahta meatanspïelijinie årrodh jïh maanam viehkiehtidh, guktie dïhte maahta ovmessie stååkedimmietsiehkieh haalvedh. Vuesieh timmien gaavhtan maana maahta viehkiem daarpesjidh signaalh toelhkestidh dejstie mubpijste stååke dimmesne, guarkedh mij heannede, jïh stååkedimmiem guarkedh.</p>
<p>Dïhte geerve almetje maahta maanam viehkiehtidh maanan åssjaldahkh, mïelh, vaajtelassh jïh aajkoeh govlesadtedh, naemhtie guktie dïhte eadtjohkelaakan meatan sjædta stååkedimmesne. Daah dååjrehtimmieh maehtieh maanam viehkiehtidh sov stååkedimmiemaahtoem nænnoestehtedh.</p>
<p>Maanah maehtieh orre skraejrieh stååkedimmesne daarpesjidh Barkijh mah leah meatan gosse akte stååkedimmie aalka, maehtieh orre skraejrieh vedtedh, skreejredh jïh viehkiehtidh guktie stååkedimmie jeereldihkie sjædta. Dah maehtieh biehkieh råållastååkedimmeste åehpiedehtedh dejtie maanide mah leah akten jallh göökten jaepien båeries <span type="quote">«lååssasstååkedimmien tjïrrh»</span>. Dejtie båarasåbpoe maanide dah geerve almetjh maehtieh orre stååkedimmieh buektedh, vuesiehtimmien gaavhtan stååkedimmieh njoelkedassigujmie, jallh jeatjah ektiestååkedimmieh gusnie jienebh maanah maehtieh meatan årrodh. Dah maehtieh aaj orre stååkedimmieaamhth buektedh. Vaeltede maaje våaroeminie ak tem tjåenghkies dååjresem, goh dan aejkien goh akten gaertenen gåajkoe mïnnidh, akte heamture staaloej bïjre, akte filme kreeki bïjre jungelisnie jallh maanaj iedtjh, jallh maam pryöjjadieh. Ohtsedidie dalhketjh, maaje maanajgujmie ektine, jïh bïejede dejtie guktie leah våajnoes jïh aelhkie nuhtjedh. Sjïehteladtede stååke dimmie-dajvem. Dah geerve almetjh maehtieh maaje meatan årrodh stååkedimmesne maanaj premissine aalkoelisnie, jïh mænngan stååkedimmiem laehpedh.</p>
<p>Maanah maehtieh trååjjadidh smaave stååkedimmiedåehkine Muvhth maanah tuhtjieh maanagïertestååkedimmie jïjnjh maanajgujmie gåetesne jallh ålkone lea fuehpies, mujvies, stujmies, tjarke jallh gïerve, jallh gusnie gïerve meatan sjïdtedh. Dellie lea nuhteligs barkoedåehkie viehkehte aktem byjresem sjugniedidh stååkedæmman, jïh aktem mieriem stååkedimmien bïjre. Akte geerve almetje maahta stååkedimmiem aktene suajas</p>
<p><em type="italic">Manne åssjaldahkine stååkedim. Dejnie manne jeenjemes </em><em type="italic">stååkedim. Ij lij mov naan jeatjebh mejgujmie stååkedidh. </em></p>
<p>Lars Saabye Christensensijjesne tseegkedh, naan gille maanajgujmie. Gosse edtja ajve naan gille maanajgujmie stååkedidh, dle aelhke be sjædta maanide guarkedh mij stååkedimmesne heannede, jïh aktem stååkedimmieaamhtem dåerie didh. Stååkedimmiedåehkie struktuvrem jïh jearsos voetem vadta (E.B. Ruud 2010). Dïhte geerve almetje maahta abpe stååkedimmiem vuartasjidh, jïh raeffesne ektiebarkoem maanaj gaskemsh vïhtesjidh, jïh dan mænngan maereleslaakan dåarjoehtidh. Dagkerh dåehkieh byöroeh guhkiem tjåadtjoehtidh, guktie maanah sinsitnine åahpenieh, ektiedimmieh bigkieh, dååjrieh jïh dååjrehtieh gosse meatan hijven stååkedimmietsiehkine. Barkijh maehtieh stååkedimmiem sjïehteladtedh goevtesi dåaresth, guktie maanah mah sïejhmemes eah gaavnedh, nuepiem åadtjoeh ektesne stååkedidh. Vuesiehtimmien gaavhtan dle maanah seamma ietniengïeline maehtieh aavoem utnedh sinsitnine stååkedidh.</p>
<p>Maanah maehtieh åvteguvvieh heeredh Barkijh maehtieh maanide viehkiehtidh jïh jïjtje hijven åvteguvvine årrodh ovmessie stååkedimmietsiehkine, jïh vuesiehthidh guktie maahta darjodh. Dah maehtieh vuesiehtidh guktie edtja gihtjedh jis sijhtieh meatan årrodh stååkedidh, våaroem vaeltedh stååkedimmesne, rååresjidh råållaj bïjre jïh ovvaantoeh gïetedidh maereleslaakan. Seamma tïjjen akte geerve almetje maahta baakoeh bïejedh dejtie sisnjeles prosesside åvtelen maam akt dorje, guktie toelhkestimmie jïh vuarjasjimmie tsiehkeste tjïelkelaakan våajnoes sjidtieh maanide. Akte åvteguvvie mij soptseste baaja maanide sov åssjaldahkigujmie åahpenidh. Maanah maehtieh åvteguvveste lïeredh jïh ovmessie dåemiedimmievuekieh pryövedh. Dah barkijh jïjtje feerhmeleslaakan dåemiedieh. Dah vuesiehtimmien gaavhtan vuesiehtieh guktie dah seamadieh ihke fïereguhte edtja åadtjodh ånnetji nænnoestidh, jallh guktie edtjieh stååkedidh. Dah geerve almetjh tjuerieh vuesiehtidh gosse vuejnieh maanah dejtie ovmessie sosijaale maehtelesvoetide haalvoeh stååkedimmesne. Dah maanide nænnoestieh jïh dam positijve ektiebarkoem dej gaskem nænnoe-stehtieh gosse lahtestieh jïh dam våajnoes darjoeh. Naemhtie dle maanah iemielaakan maehtieh åvteguvvine sinsætnan sjïdtedh.</p>
<p>Naemhtie dle maanah jïh geerve almetjh maehtieh struk t uvrh pryövedh, bigkedh jïh tseegkedh, mah maehtieh hijven årrodh guhkiebasse.</p>
<p>Såemies aejkien dle ovvaantoeh sjidtieh iedtji bïjre maanaj gaskem stååkedimmesne Maahta ovvaantoeh sjïdtedh gosse vuesiehtimmien gaavhtan göökte maanah sijhtieh seamma stååkegaevnine stååkedidh, jallh jis jïjnjh maanadåehkieh sijhtieh aktene sjïere sijjesne seamma aejkien stååkedidh. Maanah sijjieh vaeltieh aaj stååkedimmesne. Dah barkijh vuartasjieh jïh signaalide itjmieslaakan vaeltieh. Maanah maehtieh jïjtje dåeriesmoerh utnedh vuarjasjidh guktie mubpieh dejtie dåårjieh, jïh maam stååkedimmesne darjoeh. Muvhtine maahta aaj gïerve årrodh maanide ektiedimmiem vuejnedh fåantoen jïh illedahken gaskem, dennie aktivyöki barkosne mubpiejgujmie. Geerve almetjh maehtieh dejtie viehkiehtidh guarkedh mij heannede, jïh dejtie bïhkedidh tjïelke tsiehkine. Dah maehtieh viehkiehtidh måahtadidh jïh viehkiehtidh kompromissh gaavnedh. Maahta vuesiehtimmien gaavhtan sjyöhtehke årrodh jis akte maana ij åadtjoeh meatan årrodh aktene stååkedimmesne. Maana vuajna mij heannede, men ij jïjtje guarkah man åvteste ij satne åadtjoeh meatan årrodh vielie. Dïhte geerve almetje lea vuajneme daate maana lea stååkedimmiem gaajh tjarke stuvreme, jïh dah mubpieh leah vissjehtovveme destie. Voestegh vihkeles dan geerve almetjasse maanam gorredidh guhte lea hujnesne, dan åvteste dïhte dååjre satne ij åadtjoeh meatan årrodh, jallh dïhte maahta maanam gihtjedh mejtie dïhte jïjtje naan raeriestimmieh åtna. Ektesne dah guaktah maehtiejægan soptsestidh mejtie naan alternatijvh jïh dejtie vuarjasjidh. Gosse jïjtje lea eerlege, tjyölkehke jïh viehkehte, dle dïhte geerve almetje maanam maereleslaakan jïh jearsoeslaakan bïhkede.</p>
<p>Raeriestimmie guktie ussjedidh jïh laavenjostedh A. juekede dååjresh gusnie dijjieh lidie hijvenlaakan viehkiehtamme maanaj stååkedimmesne dej premissine, jïh digkiedidie magkerh raerieh mah leah hijven geerve almetjijstie maanaj stååkedimmesne.</p>
<p>B. Soptsestidie ektesne guktie maanagïerte maahta stååkedimmiem sjïehteladtedh smaave dåehkine, jïh digkiedidie maam dijjieh maehtede dejnie jaksedh.</p>
<p>Laavenjostoe maanaj hïejmine edtja våaroeminie årrodh gaajhkide barkojde Gaajhke maam maanagïerte dorje edtja dan buaratjommesasse maanese årrodh, jïh akte lïhke laavenjostoe hïejmine lea vihkeles juktie maanan evtiedimmiem dåarjoehtidh. Ektiedimmie maanagïerten jïh hïejmen gaskem tjuara eerlegevoetem jïh seammavyörtegsvoetem betnesne utnedh. Barkoedåehkie dïedtem åtna gaajhki eejhtegigujmie laavenjostedh, guktie dah dååjrieh dah vuajnalgieh, govlelgieh jïh feerhmesuvvieh. Eejhtegidie dle vihkeles barkoedåehkie iedtjem vuesehte dej maanese, jïh leah stïeresne jïh jearsoes.</p>
<p>Eejhtegh maanam akten orre sæjjan dåeriedieh Baahkes govlesadteme eejhtegi jïh barkiji gaskemsh maanagïertesne, leah hijven murriedimmien gaavhtan maanide. Eejhtegi lïhkesvoete jïh daajroe jïjtse maanan bïjre lea dïhte våarome laavenjostose, jïh dah edtjieh maehtedh meatan årrodh tsevtsedh guktie dej maanan aarkebiejjie lea maanagïertesne. Eejhtegh jïh barkoedåeh kie åajvahkommes maanam dåastoeh fïereguhtene sijjesne jïh ovmessie tsiehkine, jïh dan åvteste maehtieh joekehts daajroem utnedh maanan bïjre. Gåabpatjahkh maehtieh aevhkiem utnedh daam daajroem juekedh. Akte tjåenghkies tjelmie jïh tjåenghkies ussjedimmie maehtieh viehkiehtidh guktie dååjrese ellies åbpoe jïh jeereldihkie sjædta, goh våarome akten hijven aktivyöki barkose maanine.</p>
<p>Eejhtegh jïh barkijh sinsitniem fïerhten biejjien gaavnedieh Fierhten biejjien gaavnedidh jïh ånnetji maanan bïjre soptsestidh, jïh dan bïjre mij maanagïertesne heanne de, lea akte vihkeles betnie eejhtegelaavenjostose. Naemhtie dle eejhtegh dååjrieh barkoedåehkie vuajna, håksa jïh gorrede dej maanam, jïh dah maanagïertem leajhtadieh. Gosse eejhtegh sijjen maanam veedtjieh, maehtieh vuesiehtimmien gaavhtan åadtjodh daejredh maam daan biejjien dorjeme, maam maana dååjreme jïh guktie maanine orreme daan biejjien. Naemhtie dle eejhtegh aaj akte hijven våarome åtna jïjtse maanine soptsestidh biejjien bïjre, jïh maam dïhte dååjreme maanagïertebiejjien. Naemhtie aaj maahta hijvenlaakan maanan murriedimmiem vuarjasjidh, jïh aelhkie sjædta aktem daamtaj laavenjostoem maanagïertine utnedh.</p>
<p>Eejhtegh akte vihkeles vierhtie Barkijh jïh eejhtegh tjuerieh ektesne barkedh juktie aktem feerhmeles jïh hijven psykososijaale byjresem buektiehtidh mij ovmurriedimmiem, ovjearsoesvoetem, sïerredimmiem jïh mïedtelimmieh heerrede. Barkoedåehkie tjuara rïektesisnie vuesiehtidh dah eejhtegidie vierhtine vuejnieh, jïh dej viehkie lea vihkeles ihke maanah edtjieh trååjjadidh. Soptsestidh jïh ussjedidh maanagïerten åssjelen bïjre, goh maanide leajhtadidh jïh ååktedh, jïh vihkeles aarvoeh goh ektievoete, hokse, goerkesadteme, åasadïedte jïh solidariteete, byöroeh jaabnan darjodh, jïh vuesiehtimmieh utnedh maanagïerten aarkebiejjeste. Eejhtegh jïh maanagïerte laavenjostoeh dåemiedimmiebarkoen bïjre jïh aktem tjåenghkies dïedtem vaeltieh juktie maanide dåarjoehtidh jïh nænnoes tehtedh. Eejhtegh maehtieh signaalh vueptiestidh jieleden bïjre maanagïertesne, jïh dan mænngan raeriejgujmie båetedh mah maehtieh hijven årrodh kvaliteetese byjresesisnie. Maanagïerte maahta akte sijjie årrodh gusnie eejhtegh gaavnedieh jïh viermieh bigkieh.</p>
<p>Eejhtegh aktem iemie tjoeperdimmiem utnieh sijjen maanijste Barkijh tjuerieh tjïelkelaakan vuesiehtidh ihke iemie maanah haestemh utnieh dennie aktivyöki barkosne sinsitnine maanetjeaalteren, jïh dah jeanatjommes maanah muvhten aejkien sijhtieh nåake heannadimmieh dååjredh. Læjhkan dle baektjede eejhtegide gosse guvlieh jalllh heannadimmieh vïhtesjieh gusnie 8. Laavenjostoe maanagïerten jïh hïejmen gaskemakte maana geerestamme sjædta, neerresåvva jallh plaakene. Eejhtegidie aaj gïerve dååjredh akte maana muvhten aejkien, akten boelhken jallh daamtah neerrie, pleekie jallh mubpide geerestieh. Dellie barkoedåehkie tjuara buerkiestidh guktie dah jïjtje dåemiedieh aarkebiejjien. Vihkeles biehkieh sijhtieh årrodh dej lïhkesvoete maanide, vïhtesjimmie, ij naan dåemiedimmiem jååhkesjidh mij mubpide pleekieh, jïh geerve almetjh goh dåarjoehtæjjah maanan ektiebarkosne.</p>
<p>Eejhtegh bïevnesh daarpesjieh Tseegkeme, hijven ektiedimmieh eejhtegi jïh barkiji gaskem darjoeh guktie aelhkebe jïh jearsoesåbpoe sjædta tjoeperdimmieh jïh dåeriesmoerh bæjjese vaeltedh, jis naaken. jis iemie soptsestimmieh åtna eejhtegigujmie gosse mubpieh leah lïhkebisnie, dle vihkeles dej hijven aati bïjre soptsestidh, jïh uvtemes maanan dååjresi jïh haalvemen bïjre, aaj sosijaale haalveme. jis maana lea stïeresne, dle iemie aaj maanine soptsestidh. Barkoedåehkie tjïerteste lea vihkeles eejhtegh varke dejgujmie soptsestieh jïs tjoeperdieh aktede maaneste, jïh tjïerteste maanagïerte aaj sæjhta varke eejhtegidie bievnedh. jis maana jïjtje jeahta satne ij trååjjedh, jallh gosse eejhtegh jallh barkoedåehkie jeatjah gaavhtan tjoeperdieh akten maaneste jallh leah jueriedisnie man akt bïjre, dle gaajhkesh tjuerieh ektesne soptsestidh jïh raeriej bïjre laavenjostedh, jïh tjåenghkies ulmien vööste. Daagkerh soptsestimmieh tjuerieh ajve dej göökte guejmiej gaskem årrodh. Akte eerlege soptsestimmie gusnie barkoedåehkie buerkeste maam darjoeh jïh guktie darjoeh. Tjïertestidie daate barkoe lea maanagïerten dïedte. Soptsestidie aaj guktie eejhtegh maehtieh dåarjodh jïh dåarjoehtidh daam barkoem. Soptsestidie ektesne daamtaj, jïh seamadidie gaavnedimmiemieriej bïjre.</p>
<p>Eejhtegetjåanghkoeh leah akte laavenjostoesijjie Teemah goh Maanagïerten barkoe sosijaale maahtojne, Maanagïerte goh skearkagimmiesijjie jïh jïjtsevoeth aktene maanagïertesne aktine hijven psykososijaale byjresinie, leah vihkeles, jïh dah maehtieh nuhteligs sisveginie årrodh eejhtegetjåanghkojne. Bööredidie aaj eejhtegidie raeriestimmiejgujmie båetedh teemaj bïjre, mejtie sijhtieh bæjjese vaeltedh ektietjåanghkojne. Dagkarinie tjåanghkojne maanagïerte tjuara lissine eejhtegidie dan juhtije, heerreden barkoen bïjre bievnedh, juktie hijven psykososijaale maanagïertebyjresem sjugniedidh. Bievnieh faaktaj jïh aarkebiejjien soptsesi bïjre. Eejhtegh maehtieh dan mænngan dåehkine soptsestidh dan sjyöhtehke teeman bïjre, jallh vihties dåeriesmoeri bïjre teeman sisnjelen. Minngemosth maehtede gaajhkem tjåanghkan giesedh gaajhki eejhtegigujmie. Kanne iemie sjædta sjæjsjalidh man bïjre eejhtegh jïh maanagïerte maehtieh laavenjostedh guhkiebasse, jallh seamadidh dan bïjre soptsestidh jïh vuarjasjidh minngebe tjåanghkosne.</p>
<p>Raeriestimmieh guktie ussjedidh jïh laavenjostedh A. Guktie eejhtegelaavenjostoe jolle kvaliteeteste vååjnoe?</p>
<p>B. Guktie datne edtjh/dijjieh edtjede daamtaj eejhtegidie skreejrije bïevnesh vedtedh jïjtse maanan bïjre?</p>
<p>C. Maam teemide sïjhtede bæjjese vaeltedh minngebe eejhtegetjåanghkosne?</p>
<p>D. Soejkesjidie jïh tjïrrehtidie aktem eejhtegetjåanghkoen mij lea ektiebarkoen bïjre maanagïertesne.</p>
<p>Vuarjasjidie tjåanghkoem, jïh tjaeliestidie raerieh, juktie dejnie vijriesåbpoe barkedh jïh dan minngebe tjåanghkose.</p>
<p>Jearsoes geerve almetjh murriedimmiem sjugniedieh Eerlege sinsitnine årrodh jïh sinsitniem laavenjostosne dåarjodh lea vihkeles barkijidie. Gaajhkesh maehtieh båajhtode darjodh, jïh ij naan biejjieh seamma hijven. Akte tjïelke vuekie guktie edtja årrodh jïh maam edtja jååhkesjidh jïh girmedh, jearsoesvoetem, leajhtadimmiem jïh murriedimmiem sjugniedieh. Akte tjåenghkies maadthvuajnoe mij jeahta gaajhkesh sijhtieh sinsitnine giemhpes årrodh, maahta akte hivjen aalkove årrodh. Maereles aktem viehkiekultuvrem evtiedidh gusnie barkoevoelph sinsitniem dåarjoehtieh. Dellie ij dan jueriedisnie jïh raassan sjïdth, jïh viehkehteminie guktie gaajhkesh eadtjohkelaakan berkieh. Barkoedåehkie byöroe ussjedidh guktie jïjtje jïh ektesne dåemiedieh, jïh ektesne barkedh juktie kvaliteetem lissiehtidh dennie kollegijale aktivyöki barkosne.</p>
<p>Barkijh dåarjoem byjresasse jïh kultuvrese maanagïertesne vedtieh Aaj ektiedimmieh jïh aktivyöki barkoe dej geerve almetji gaskem stoerre ulmiem utnieh dan psykososijaale byjresasse maanagïertesne. jearsoes barkijh aktene feerhmeles barkoebyjresisnie leah hijven dan byjresasse bïjre jarkan. Luste maahta goh vitamijne årrodh aarkebiejjien. Barkijh mah barkesne murriedieh, daamtaj tuhtjieh dah vielie utnieh vedtedh. Dej murriedimmie mubpide tsevtsie, jïh lea hijven aarkebiejjien atmosfærese.</p>
<p>Barkijh dïedtem juekieh jis edtja aktem hijven maanagïertebyjresem buektiehtidh, dle vihkeles dah barkijh lïhke laavenjostoeh jïh ektesne dïedtem vaeltieh. Dah ektesne soptsestieh dej aarvoej bïjre mejtie edtja krööhkedh, jïh tjåenghkies vuajnoej bïjre digkiedieh juktie sïemes sjïdtedh. Fïereguhte tjuara aktem voerkes jïh ussjedihks tsiehkiem njoelkedasside jïh ruvtijnide utnedh, mah biejjiem stuv-rieh. Seamma tïjjen dle fïereguhte aktem persovneles dahkoesijjiem åtna tjåenghkies raasti sisnjeli, jïh iktesth sæjhta daerpies årrodh aktine profesjovnelle goerkesinie aarkebiejjien.</p>
<p>Barkijh mah leah vyljehke jarkelimmieh darjodh maehtieh kvaliteetem lissiehtidh Dah barkijh ussjedieh dan bïjre maam vuejnieh guvlieh gosse maanajgujmie ektine, ektesne soptsestieh dan bïjre maam maanadåehkesne dååjrieh jïh aejhtsieh, jïh jïjtsh aarvoej, vuajnoej jïh dahkoej bïjre ussjedieh. Gosse abpe barkoedåehkie seamma prinsihpi mietie barka, dle maanaj aarkebiejjie maahta daajroes, tjyölkehke jïh jearsoes sjïdtedh. Dah jeanatjommes saetniesvoeth fer båeries sjidtieh, jïh gaajhkh ektievoeth daamtaj jarkeleminie. Tjuara soejkesjh, ruvtijnh jïh njoelkedassh iktemearan vuarjasjidh jïh staeriedih gosse daerpies, juktie jolle kvaliteetem tjåadtjoehtidh.</p>
<p>Åvtehke akte vihkeles ektiedimmiebigkije Akte åvtehke geerve almetjidie jïh maanide maanagïertesne stuvrie. Gaajhkine siebrine dle stuvreme aktem stoerre ulmiem åtna ihke dah jeatjah barkijh nuepiem jïh skraejriem åadtjoeh aktem hijven barkoem darjodh. Åvtehke aktem stoerre dïedtem åtna maanagïerten psyko-sosijaale byjresen åvteste. Men dellie dïhte tjuara ussjedihks årrodh, jïh jïjtse daajroem nuhtjedh maanaj evtiedimmien bïjre, goh lïerehtimmie, sosijaliseradimmie, ektiedimmie jïh ektiedimmiebigkeme, mij våaroeminie sjædta juktie aktem hijven psyko-sosijaale byjresem bigkedh. Åvtehke tjuara eadtjohkelaakan viehkiehtidh hijven ektiedimmieh maanaj jïh geerve almetji gaskemsh sjugniedidh, maanaj gaskemsh jïh geerve almetji gaskemsh, aaj eejhtegi gaskemsh. Dïhte aaj byöroe våajnoes årrodh jïh meatan årrodh maanaj biejjie ladtje darjoeminie jïh dååjresinie dan jïjnje gåarede, akten fuehpies aarkebiejjien. 9. Barkoedåehkien laavenjostoe akten hijven maanagïertebyjresen åvteste</p>
<p>Åvtehke evtiedimmiebarkoem maanagïertesne stuvrie Barkoedåehkie lea kvaliteeten tjoevtenje. jis edtja aktem hijven psykososijaale byjresem sjugniedidh maanagïertesne dle dan åvteste vihkeles åvtehke maehteles geerve almetjh seehtieh, jïh aktem iktemearan jïh guhkies evtiedimmiebarkoem stuvrie. Barkoedåehkie teorihkeles daajroem daarpesje, dæjpeles vuesiehtimmieh mah teorijem gårredieh, jïh jïjtsh dååjrehtimmieh. Åvtehke tjuara jïjtje orre daajroem utnedh orre dotkemen jïh teorijen bïjre. Dïhte barkijidie nuepiem vadta jïjtse maahtoem nænnoestehtedh jïh jïjtsh maehtelesvoeth vijriesåbpoe evtiedidh. Åvtehke barkijidie dåarjohte guktie dah haalvemem barkosne dååjrieh. Astedh ektesne ussjedidh jïjtse jïh maanagïerten barkoevuekien bïjre lea vihkeles jis edtja maehtedh kvaliteetem barkosne lissiehtidh. Åvtehke vuesehte satne barkoedåahkan jaahka jïh dam leajhtede. Seamma tïjjen tjuara tjïelke årrodh satne ojhte veanhtede barkoedåehkie maehteles dåemiedimmiem vuesehte. Dïhte njoelkedassh nænnoste jïh ruvtijnh tseegkie barkoedåehkine jïh eejhtegigujmie ektine. Åvtehke tjuara voerkes årrodh sov råållesne, jïh latjkoeh jïh njoelkedassh vijriesåbpoe vaeltedh.</p>
<p>Åvtehke viehkehte aktem hijven laavenjostoebyjresem sjugniedidh Åvtehke dïedtem åtna aktem åårganisasjovnekultuvrem sjugniedidh, mij lea nuekies eerlege ihke barkoedåehkie maahta sinsætnan bååstede bïeljelidh, mij våaroeminie sjædta bïhkedæmman, laavenjostose, ussjedæmman jïh jarkelæmman jïjtse barkoste. Naaken sæjhta daennie ektiedimmesne dåarjoem åvtehkistie daarpesjdih jis edtja jearsoes sjïdtedh sov jïjtse råållesne, Åvtehke tjuara aaj hijven åvteguvvine årrodh. jis barkoedåehkie naan nåake govlesadtemevuekieh åtna dle tjuara dam varke bæjjese vaeltedh. Pedagogigujmie ektine dle åvtehke barkoedåehkiem bïhkede, laavenjostoem eejhtegigujmie stuvrie jïh tjoeperdimmiebïevnesh gïetede.</p>
<p>Åvtehke ij dïedtem oktegh utnieh Pedagogh leah vihkeles dåarjehtæjjah åvtehkasse, jïh dïhte edtja maehtedh viehkiem åadtjodh jeatjah suerkijste gosse daerpies. Lïhke laavenjostoe pedagogeles-psykologeles dïenesjinie lea vihkeles. jis lea naan nommestahteme maanaj bïjre, dle tjuara dam darjodh eejhtegi goerkesinie, mah edtjieh dam jååhkesjidh. Vihkeles maanah psyko-sosijaale tsagkesigujmie aareh vueptiestidh. juktie dan veerkebe råajvarimmiejgujmie aalka, dan buerebe sjædta. Maahta geerve årrodh leeseldihkie dåemiedimmievuekieh tsööpkedh, jïh dan åvteste dle barkoe maahta gaajh jïjnjh vierhtieh krïevedh.</p>
<p>Raeriestimmieh guktie ussjedidh jïh laavenjostedh A. Maam akte geerve almetje dorje guhte lea akte hijven åvteguvvie maanagïertesne?</p>
<p>B. Mah kvaliteeth leah ektiebarkosne barkiji gaskem?</p>
<p>C. Maam dijjieh maehtede darjodh juktie laavenjostoem nænnoestehtedh barkoedåehkesne?</p>
<p>D. Guktie barkoedåehkie edtja sinsitniem vïhtesjidh jïh sinsætnan hijven bïevnesh bååstede vedtedh?10. Lidteratuvrelæstoe Bae, B.: <em type="italic">Gjensidige inkluderingsprosesser – muligheter i dagligdags samspill i barnehager. </em>I Korsvold, T. (red.) (2011) <em type="italic">Barndom Barnehage Inkludering </em>, s. 104–129. Bergen: Fagbokforlaget </p>
<p xml:lang="nob">Bae, B. (2009): <em type="italic">Å se barn som subjekter – noen konsekvenser for oppvekst arbeid. </em>I Mørreaunet, S., </p>
<p xml:lang="nob">Glaser, V., Lillemyr, O.F. og Moen, K.H. (red.): <em type="italic">Inspirasjon og kvalitet i praksis – med hjerte for barnehagefeltet. </em>Oslo: Pedagogisk forum </p>
<p xml:lang="nob">Bjørnestad, E. og Pramlings Samulesson, I. (red.) (2012): <em type="italic">Hva betyr livet i barnehagen for barn under 3 år? En forskningsoversikt </em>, Oslo, Høgskolen i Oslo og Akershus, rapport 2012, nr.9 </p>
<p xml:lang="nno">Bratterud, Å., Sandseter, E.B. og Seland, M. (2012): <em type="italic">Barns trivsel og medvirkning i barnehagen </em>. NTNu, Samfunnsforskning AS </p>
<p xml:lang="nob">Greve, A. (2007): <em type="italic">Vennskap mellom små barn i barnehagen. </em>Doktorgradsavhandling. universitetet i Oslo, institutt for spesialpedagogikk. Oslo: unipub </p>
<p xml:lang="nob">Gulbrandsen, L. og Eliassen, E. (2012): <em type="italic">Kvalitetsarbeid i barnehagen. Rapport fra en undersøkelse av strukturell kvalitet høsten 2012 </em>. NOVA Rapport 2012 </p>
<p xml:lang="nob">Kunnskapsdepartementet (2011): <em type="italic">Rammeplan for barnehagens innhold og oppgaver </em></p>
<p xml:lang="nob">Lamer, K. (1997): <em type="italic">Om å fremme barns sosiale kompetanse. Teoriboka </em>. Oslo: Gyldendal </p>
<p xml:lang="nob">Nordahl, T. (2012): <em type="italic">Kvalitet i barnehager vurdert ut fra resultater fra spørre undersøkelsene. Kap. 6 i Barnehagen som læringsmiljø og danningsarena. En artikkelsamling om forsknings og utviklingsarbeid i 17 barnehager i Hedmark. </em>Sunnevåg, A.K. (red.) Høgskolen i Hedmark. Oppdragsrapport 9-2012 </p>
<p xml:lang="nob">Raundalen, M. og Schultz, j.H. (2011): <em type="italic">Barn av virkeligheten, Læring for livet. </em>Oslo: universitetsforlaget </p>
<p xml:lang="nob">Ruud, E.B. (2010): <em type="italic">Jeg vil også være med! Lekens betydning for barns trivsel og sosiale læring i barnehage </em>n. Oslo: Cappelen akademiske forlag </p>
<p xml:lang="nob">Sigsgaard, E. (2008): <em type="italic">Kjeft mindre </em>, Oslo: Cappelen akademisk forlag </p>
<p xml:lang="nob">Øksnes, M. (2010): <em type="italic">Lekens flertydighet. </em>Oslo: Cappelen akademisk forlag </p>
<p xml:lang="nob">Østrem, S. (2008): B <em type="italic">arns subjektivitet og likeverd. Et bidrag til diskusjon om barnehagens pedagogiske innhold og etiske forankring. </em>Doktoravhandling. Teologisk fakultet. universitetet i Oslo </p>
<p xml:lang="nob">Påastesijjie: Utdanningsdirektoratet Postboks 9359 Grønland 0135 Oslo Guessiesijjie: Schweigaards gate 15 B 0191 OSLO</p>
<p>Tellefovne 23 30 12 00 Telefakse 23 30 12 99 www.utdanningsdirektoratet.no</p>
</body></document>
