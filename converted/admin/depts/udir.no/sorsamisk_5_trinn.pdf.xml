<document xml:lang="sma" id="no_id"><header><title/><genre code="admin"/><author><unknown/></author><wordcount>587</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/filer/vurdering/nasjonaleprover/sorsamisk_5_trinn.pdf</origFileName><parallel_text xml:lang="smj" location="lulesamisk_5_trinn.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Nasjonaale pryövemh</p>
<p>Voeresen måellie   Ikth lij aajja man nomme Vulle. Dïhte lij båeries jïh dagkere bealhkadihks gie iktegisth</p>
<p>bielhkieminie. Dah gïeh satnem damti, idtjin tuhtjh mij luste dam råakedh. Buerebe dam lïepedh.</p>
<p>Ikth böösetje Piere mænna dejtie gaajhtside gåatan veedtjedh. Dah gaajhtsh jis dennie feavrosne kröödtseminie. Jïh gosse böösetje edtja dejtie gaajhtside veedtjedh dellie vuajna, tjuara dan byögkeles Vullen sïelkedahken baaktoe vaedtsedh. Gaajhtsh jis feavroen mietie gåetide mïnneminie. Gosse Vullen sïelkedahken lïhke böötin, dellie tjöödtjestin desnie eelkin kröödtsedh. Vullen lin viermieh akten  skaavtegen sisnie öövre dennie tjaetsien bijjeles-gietjesne. Naevstien okse jis aaj ræhpas. Böösetje gujht guarkaji mij daelie sjïdteminie.</p>
<p>Njieljieh gaajhtsh jïh njieljieh tjillegh lin jïh akte måarehks buehkie. Idtji Piere dej gaajhtsigujmie seamedh jïh dellie dejtie bïesteli. Dah gaajhtsh jïh tjillegh golh sïjhtin naevstien sisnie aaj kröödtsedh. Desnie eelkin gejhkie-guelijste snaabredh.</p>
<p>Dïhte stoere buehkie aaj dahkoe sïjse sïjhti. Badth idtji dïsse buektehth. Dïhte lij viermide dabranamme mah dennie skaavhtegen sisnie. Buehkie skaavhtegen bïjre tjabra, tjåervide dejtie viermide gïebredamme. Idtji destie bïesh. Buehkie desnie praahka jïh dåårrese. Jïh Piere, dïhte seksie, idtji daejrieh jeatjah goh viehkien mietie tjåarvodh. Viehkiem tjåårve.</p>
<p>Vulle gåvla guhte tjåarvoeminie, jïh hævvi olkese båata edtja govledh mij dïhte. Dellie gaajhtside sïelkeldahkesne vuepteste, jïh gåvla guktie böösetje destie tjåarvoeminie. Vulle feavrose ruahta. Joe bealhka, gosse roehteminie.  Piere guarkoe daelie maa måellie sjædta.</p>
<p>Daelie maa tjeskerde. Tjuara dejnie buehkine gæmhpodh jïh idtji doesth rïpmedh. Vulleaajja båata viehkine juktie buehkie viermijste loevene. Dellie maa buehkie loevenamme. Buehkie dejtie viermide dan mååskeme. Gejhkie kraesie mearoste jïh haaskoe aaj dïsse dabranamme.</p>
<p>Vulle tjöödtjeste edtja aelkedh Pierem bielhkedh. Åå jöödtedh guktie bealhka. Searomh öövre rååpsehke jïh snohke-tjalke njaelmeste garkese. Piere båastolen vaadtsa, bælla Vulle satnem edtja låevtedh. Vulle bealhka, Pierese måarehks, badth idtji låevtieh.</p>
<p>Guvvie: Susanne Lyngman Mearan Vulle bielhkieminie, Piere buehkiem Vullen rudtjen duekesne vuepteste – guktie buehkie guenhtede vaadtsa , edtja låevtedh. Dellie Piere moenede daesnie amma luste sjædta. Dastegh dellie buehkie Vullem ravvese gåaljoste, jïh aajja viermie-skaavhtegasse gahtja. Piere destie roehteste, jïh buehkie dan jis mïnngesne.</p>
<p>Vulle tjuedtjele jïh vååjnoe goh tjaetsie-raavke, viermieh åejjesne, searomh dïeves snohke-tjalkese. Desnie tjåadtjan bielhkieminie. Gïetigujmie sjeepedeminie jïh tjåårve: Båetieh bååstede dåtnoeh skaadtjerh, edtjem dam buehkiem ajpestidh jïh abpeluktien voessjedh!</p>
<p>Bööremes måarehks almetjijstie rïpmedh, goh snyjhkehtalledh jïh kaanne mårhkedh, Piere ussjede. Jïh buehkie aaj geerjene destie hïegkine dabpanidh.</p>
<p xml:lang="sme">Guvvie: Nils Áilu Utsi</p>
<p>Soptsesem <span type="quote" xml:lang="smj">“Duojkke”</span>, Samuel Gælok tjaaleme, jïh gaavnh gærjesne Iednegiella 5, maam Kurt Tore Andersen tjaaleme. Tekstem sjïehtesjamme Nasjonaale pryövemidie.</p>
<p>Lohkh soptsesem dunnie mubpine bielesne voestegh. Dan mænngan daejtie gyhtjelasside vaestedh. Kaanne gellien aejkien tjoerh lohkedh jis reaktoe vaastoeh gaavnedh.</p>
<p>1.<em type="bold">  </em>Gusnie daate heannede? </p>
<p xml:lang="sme">A.  Mearoebealan</p>
<p xml:lang="nob">B.  Jaevriebealan</p>
<p xml:lang="nob">C.  Jeanoebealan</p>
<p xml:lang="nob">D.  Dållebealan</p>
<p>2.<em type="bold">  </em>Gåabph gaajhtsh jïh tjillegh sijhtieh mïnnedh? </p>
<p>A.  Gåetien gåajkoe</p>
<p>B.  Vullen naevstien sïjse</p>
<p>C.  Viermie-skaavhtegen sïjse</p>
<p>D.  Pieren mïnngesne</p>
<p>3.<em type="bold">  </em>Daam maam daagkoe vuelelen tjaaleme daennie soptsesisnie heannadamme. </p>
<p>Bïejh jiehtegh reaktoe gaevnjieruktien mietie (i rett rekkefølge).</p>
<p>Bïejh 1. jiehtegen åvtelen mij voestes heannede.</p>
<p>Bïejh 2. jiehtegen åvtelen mij dan mænngan heannede jnv.</p>
<p>Nemhtie darjoeh gosse aktem taalem gaajhkh jiehtegi åvtelen beajeme.</p>
<p>Piere gaajhtsh tjöönghkie jïh dejtie edtja gåatan vaedtsedh.</p>
<p>Buehkie Vullem ravvese gåaljoste guktie gahtja.</p>
<p>Vulle Pierese bealhka jïh gaaje måarehke.</p>
<p>4.<em type="bold">  </em>Piere tjoeri viehkien mietie tjåarvodh dannasinie … </p>
<p>A.  … dejtie gaajhtside naevstien sïjse bïesteli.</p>
<p>B.  … idtji doesth Vullen naevstien lïhke vaedtsedh.</p>
<p>C.  … gïehtele dejtie gaajhtside jïh tjillegidie gåatan vaedtsedh.</p>
<p>D.  … idtji buehkiem dehtie viermeste buektehth oktegh loevenidh.</p>
<p>5.<em type="bold">  </em>Datne vïenhth daate saetnies soptseste jïh maahteme heannadidh? </p>
<p>A.  Jaavoe</p>
<p>B.  Ijje</p>
<p>6.<em type="bold">  </em>Mannasinie vïenhth Vulle-aajja Pierese måarahtovvi? </p>
<p xml:lang="vep">...........................................................................................................................................</p>
<p xml:lang="vep">...........................................................................................................................................</p>
<p xml:lang="nno">Schweigaards gate 15  Postboks 9359 Grønland 0135 OSLO Telefon 23 30 12 00   utdanningsdirektoratet.no</p>
</body></document>