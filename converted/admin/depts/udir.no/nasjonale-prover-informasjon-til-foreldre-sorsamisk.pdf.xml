<document xml:lang="sma" id="no_id"><header><title/><genre code="admin"/><author><unknown/></author><wordcount>378</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/filer/vurdering/nasjonaleprover/nasjonale-prover-informasjon-til-foreldre-sorsamisk.pdf</origFileName><parallel_text xml:lang="eng" location="nasjonale-prover-information-for-parents-english.pdf"/><parallel_text xml:lang="nno" location="nasjonale-prover-informasjon-til-foreldre-nn.pdf"/><parallel_text xml:lang="nob" location="nasjonale-prover-informasjon-til-foreldre-bm.pdf"/><parallel_text xml:lang="sme" location="nasjonale-prover-informasjon-til-foreldre-nordsamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Bïevnesh nasjovnale pryövenassi bïjre 2015 – eejhtegidie</p>
<p>Mannasinie nasjovnale pryövenassh utnebe? Nasjovnale pryövenassi ulmie lea learohki maadthmaahtoem lohkemisnie, ryöknemisnie jïh englaanten gïele faagesne <em type="italic">vuarjasjidh </em>jïh <em type="italic">evtiedidh. </em>Lohkeme- jïh ryöknemepryövenassh eah leah pryövenassh faagine daaroen jïh matematihke, men lohkeme jïh ryökneme maadthmaahtojne faagi dåaresth. Pryövenasse englaantengïelesne vuartesje lohkemeguarkoem, baakoelåhkoem jïh grammatihkem. </p>
<p>Gie edtja pryövenasside tjïrrehtidh? Nasjovnale pryövenassh 5., 8. jïh 9. daltesinie tjïrrehte. Learohkh 5. jïh 8. daltesinie edtjieh nasjovnale pryövenassh lohkemisnie, ryöknemisnie jïh englaanten gïelesne tjïrrehtidh. Learohkh 9. daltesisnie edtjieh nasjovnale pryövenassh tjïrrehtidh lohkemisnie jïh ryöknemisnie. Dah pryövenassh seamma goh 8. daltesinie guktie skuvlh maehtieh 8. daltesi illeldahkh mohtedieh illeldahkide 9. daltesistie seamma jaepesne.</p>
<p>Learohkh 5., 8. jïh 9. daltesinie noerhte-, åarjel- jïh julevsaemien voestesgïeline edtjieh nasjovnale pryövenassh tjïrrehtidh lohkemisnie saemiengïelesne. Dah learohkh edtjieh aaj nasjovnale pryövenassh ryöknemisnie saemiengïelesne tjïrrehtidh.</p>
<p>Åejvienjoelkedasse gaajhkh learohkh edtjieh meatan årrodh. Learohkh gïeh reaktam utnieh sjïereööhpehtæmman jallh reaktam sjïere daaroenööhpehtæmman, maehtieh luajhtasovvemem åadtjodh nasjovnale pryövenassijste. Dah maehtieh ajve luajhtasovvemem åadtjodh jis eevre tjïelkes pryövenasseilleldahke ij dej vijrebe ööhpehtimmiem tsevtsieh. Jïlhts learohke reaktam åtna luajhtasovvemem åadtjodh, maahta learohke jïjtje jallh dan eejhtegh læjhkan sjæjsjalidh learohke edtja pryövenassem tjïrrehtidh.</p>
<p>Magkerh laavenjassh edtjieh learohkh darjodh? Pryövenassh ryöknemisnie jïh englaanten gïelesne leah elektrovneles pryövenassh, mearan pryövenassh lohkemisnie leah paehperepryövenassh. Pryövenassine ovmessie teksth, guvvieh jïh laavenjassh gyhtjelassigujmie. Learohkh vaestiedieh gaahpoeh laavenjasside jïh gellieveeljemelaavenjasside. Gaahpoeh laavenjasside edtjieh learohkh jïjtje baakoejgujmie jallh taaligujmie vaestiedidh, mearan gellieveeljemelaavenjassine edtja learohkh aktem vaestiedassem veeljedh gellijste. Pryövenassesne dovne aelhkies, gaskoeh jïh geerve laavenjassh jïh bïevnesh vedtedh learohken gaajhkine maehtelesvoete-njieptj ine. www.udir.no’sne vuesiehtimmieh gååvnesieh laavenjassijste mejtie nasjovnale pryövenassine nuhtjedh. Daesnie aaj dæjman elektrovneles nasjovnale pryövenassh englaanten gïelesne jïh ryöknemisnie.</p>
<p>Illeldahki åtnoe Learohke jïh eejhtegh edtjieh bïevnesh åadtjodh lohkehtæj este il eldahki bïjre gosse dah il eldahkh pryövenassijste riejries. Eah edtjh dejtie il eldahkide nuhtjedh gosse karakteerem vedtedh, men edtja våaromem vedtedh vuarjasjidh mejnie learohke tjuara tjarkebe barkedh. Dah il eldahkh edtjieh ektesne vuartasjidh jeatjah bïevnesigujmie learohki bïjre jïh barkojne sjïere ööhpehtimmine jïh vuarjasjimmine. Skuvle maahta bievnedh guktie dah berkieh dov maanan il eldahkigujmie.</p>
<p>Dïhte ajve lohkehtæj ah jïh skuvle mah dejtie il eldahkide daejrieh learohkedaltesisnie. Skuvle jïh lohkehtæj ah sjeavohthvoetedïedtem utnieh dan aajnehken learohken pryövenassen il eldahki bïjre.</p>
<p>Gåessie pryövenasside tjaktjen 2015 tjïrrehtieh? 8. jih 9. daltesisnie nasjovnale pryövenassh tjïrrehtieh skïereden 15.b raejeste golken 9.b raajan.5. daltesisnie pryövenassh tjïrrehtieh golken 13.b raejeste golken 23.b raajan.</p>
</body></document>
