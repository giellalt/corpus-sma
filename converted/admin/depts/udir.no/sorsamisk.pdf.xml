<document xml:lang="sma" id="no_id"><header><title/><genre code="admin"/><author><unknown/></author><wordcount>1004</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.udir.no/globalassets/filer/regelverk/tidlig-innsats/pp-tjenesten/sorsamisk.pdf</origFileName><parallel_text xml:lang="eng" location="ppt_engelsk_informasjon.pdf"/><parallel_text xml:lang="nno" location="ppt_nynorsk-informasjon.pdf"/><parallel_text xml:lang="nob" location="ppt_norsk_bokmal_informasjon.pdf"/><parallel_text xml:lang="rus" location="ppt_russisk_informasjon.pdf"/><parallel_text xml:lang="smj" location="lulesamsisk-2.pdf"/><parallel_text location="ppt_arabisk_informasjon.pdf" xml:lang="ara"/><parallel_text location="ppt_vietnamesisk_informasjon.pdf" xml:lang="vie"/><parallel_text location="ppt_sorani_informasjon.pdf" xml:lang="ckb"/><parallel_text location="ppt_urdu_informasjon.pdf" xml:lang="urd"/><parallel_text location="ppt_fransk_informasjon.pdf" xml:lang="fra"/><parallel_text location="ppt_somalisk_informasjon.pdf" xml:lang="som"/><parallel_text location="ppt_tyrkisk_informasjon.pdf" xml:lang="tur"/><parallel_text location="ppt_persisk_informasjon.pdf" xml:lang="fas"/><parallel_text location="ppt_polsk_informasjon.pdf" xml:lang="pol"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Pedagogeles-psykologeles dïenesje</p>
<p>Pedagogeles Psykologeles dïenesje (PP-dïenesje/PPD) akte aamhtesemaehteles suerkie mij maanaj evtiedimmien, lïerehtimmien jïh tråjjadimmien bïjre raereste mah leah skuvleaalteren nuelesne, jïhlearoehkidie maadth- jïh jåarhkeskuvlesne. PP-dïenesje aaj geerve almetjh viehkehte mah maadthskuvlelïerehtimmiem daarpesjieh. PP-dïenesjen barkoe reaktavåaromem åtna ööhpehtimmielaakesne (ööhpl). PP-dïenesje akte faageles vierhtie maanagïertide/skuvlide juktie lïerehtimmiem buerebelaakan sjïehteladtedh maanide jïh learoehkidie sjïere daerpiesvoetigujmie.</p>
<p>PP- dïenesje maahta gaskem jeatjah maanagïertide jïh skuvlide raeriestidh jïh bïhkedidh pedagogeles stuvremen bïjre dåehkie- jïh lïerehtimmiebyjresistie edtja skuvlide viehkiehtidh maahtoe- jïh åårganisasjovneevtiedimmine edtja hoksedh akte aamhtesemaehteles vuarjasjimmie dorjesåvva desnie gusnie ööhpl. dam kreava, jïh maanagïertide jïh skuvlide raeriestidh jïh bïhkedidh sjïehteladtemen bïjre maanide jïh learoehkidie mah dam daarpesjieh akte laakevïedteldihkie tjïelten dïenesje mij reaktavåaromem åtna ööhpl. § 5-6. Dïenesje maahta öörnesovvedh tjïelti dåaresth. Tjïelth jïh fylhkentjïelth maehtieh tjåenghkies dïenesjh utnedh. sjeavohtsvoetedïedtem åtna: gaajhkh bïevnesh mah tjöönghkesuvvieh, aktene jïjtse journalesne vöörhkesuvvieh bïhkedassi mietie Daatavaaksjoemistie lea tjïelti/fylhkentjïelti aamhtesemaehteles suerkie gosse edtja reaktah vuarjasjidh mah leahnænnoestamme ööhpl.</p>
<p>Tjïelth jïh fylhkentjïelth gaskem jeatjah raerieh veedtjieh PP-dïenesjistie daejnie aamhtesinie: sjïerepedagogeles viehkie lïerehtimmeiaalteren åvtelen (§5-7) sjïereööhpehtimmie skuvlesne (§ 5-1) jïh geerve almetjidie mah maadthskuvlelïerehtimmiem daarpesjieh (§ 4a-2) aarebi skuvleaalkoe (§ 2-1 gåalmede lïhtse) seassoehkåbpoe skuvleaalkoe (§ 2-1 gåalmede lïhtse) luajhtasovveme lïerehtimmiedïedteste (§ 2-1 njealjede lïhtse) væhtagïelelïerehtimmie lïerehtimmieaalteren åvtelen, jïh maadthskuvlesne (§2-6) jïhjåarhkeööhpehtimmesne (§ 3-9) punktskriftlïerehtimmie j.v. maadthskuvlesne (§ 2-14) jïh jåarhkeööhpehtimmesne (§ 3-10) sjïere tsaekeme jåarhkeskuvlide (§ 3-1 govhtede lïhtse) vijriedamme lïerehtimmietïjje jåarhkelïerehtimmesne (§ 3-1 vïjhtede lïhtse)</p>
<p>Laavenjassh</p>
<p>PP-dïenesje salkehte jïh raereste jïh bïhkede maanaj, noeri jïh geerve almetji bïjre mej haestemh mah maehtieh konsekvensh åadtjodh lïerehtæmman. Såemies haestemh maehtieh årrodh gïele- jïh soptsestimmietsagkesh sïejhme learoetsagkesh jallh faagetsagkesh lohkeme- jïh tjaelemetsagkesh matematihketsagkesh ij-verbaale learoetsagkesh konsentrasjovnetsagkesh sosijaale jïh emosjovnelle tsagkesh dåemiedimmietsagkesh tsagkesh vuejnedh jïh govledh</p>
<p>Gaskese</p>
<p>Learohkh mah 15 jaepieh illeme, eejhtegh jallh dah mah eejhtegi åvteste, maanagïerth, skuvlh jïhmejtie aaj jeatjah suerkieh, vuesiehtimmien gaavhtan healsoesåjhtere, maehtieh PP-dïenesjinie soptsestidh jïh raeriej mietie gihtjedh. Jis tjoeperdimmieh akten maanan evtiedimmien jallh lïerehtimmien bïjre, maahta dam tjeakoeslaakan PP-dïenesjinie digkiedidh åvtelen daate akte byjjes aamhtese sjædta goh akte saehteme.</p>
<p>Saehteme</p>
<p>Åvtelen aktem aamhtesem PP-dïenesjasse saahta, skuvle lea byöreme vuarjasjamme, jïh mejtie aaj råajvarimmieh pryöveme dan sïejhme lïerehtimmiefaalenassen sisnjelen, juktie pryövedhlearoehkasse aktem nuekies hijven nåhtoem vedtedh åvtelen akte maehteles vuarjasjimmie dorjesåvva. Gosse lea maanaj bïjre skuvleaalteren åvtelen, dle edtja maanan daerpiesvoeth vuarjasjidh saaht guktie sjïehteladteme lea maanagïertesne.</p>
<p>Maahta aktem aamhtesem PP-dïenesjasse bïeljelidh salkehtæmman jïh vuarjasjæmman jis eejhtegh, maanagïerte jïh/jallh skuvle tjoeperdeminie akte maana ij skearkegh goh veanhtadamme aalteren mietie sovmehte learohke ij aktem hijven nåhtoem lïerehtimmeste åadtjoeh</p>
<p>Learohke jallh eejhtegh maehtieh krïevedh skuvle dejtie daerpies goerehtimmide dorje juktie gaavnehtidh mejtie learohke sjïereööhpehtimmiem daarpesje, jïh aaj maam lïerehtimmide learohke daarpesje.</p>
<p>Ööhpehtimmiebarkijh edtjieh vuarjasjidh mejtie learohke aktem nuekies hijven lïerehtimmienåhtoem åådtje, jïh skuvlen åvtehkasse/rektovrese bïeljelidh dastegh daerpies.</p>
<p>Skuvle edtja vuarjasjidh jïh mejtie aaj råajvarimmieh pryövedh mah edtjieh learoehkidie aktem nuekies hijven nåhtoem vedtedh lïerehtimmeste.</p>
<p>Akte saehteme PP-dïenesjasse byöroe bööremes akte laavenjostoe årrodh maanagïerten/skuvlen jïheejhtegi gaskem. Eejhtegh jallh learohke (bijjelen 15 jaepieh) tjuerieh saehtemem PP-dïenesjassejååhkesjidh.</p>
<p>Tjïelte/fylhkentjïelte bïhkedassh jïh vuekieh nænnoste guktie maanagïerte/skuvlemaanide/learoehkidie PP-dïenesjasse saahta. Sïejhmemes dle PP-dïenesjasse saahta aktene saehtemegoeresne. Maanagïerte/skuvle aktem pedagogeles reektehtsem baalte beaja mij maanan/learohken evtiedimmiem buerkeste, jïh mah råajvarimmieh mah leah pryövesovveme.</p>
<p>Jis vielie bïevnesh saehtemen bïjre daarpesjh maahtah tjïeltine soptsestidh (maanagïertide jallh maadthskuvlide) jallh fylhkentjïeltine (jåarhkeskuvlide).</p>
<p>Aamhtesegïetedimmie</p>
<p><em type="bold">Salkehtimmie </em></p>
<p>Gosse PP-dïenesje aktem saehtemem dååste, dle sïejhme tjïelkestidh mïsse eejhtegh, laavenjostosne maanagïertine jallh skuvline, viehkiem daarpesjieh. Dej jeanatjommes veajkoej dle vaajteleminie PP-dïenesje aktem aamhtesemaehteles vuarjasjimmiem dorje aktine salkehtimmine jïh aktine raerine.</p>
<p>Salkehtimmie maahta årrodh goerehtalleme jïh råajvarimmie maanagïerteste jallh skuvleste lahtestimmieh jeatjah suerkijste, soptsestimmieh, vïhtesjimmie jïh goerehtimmie maaneste/learoehkistie</p>
<p>Maanide mah skuvleaalteren nuelesne dle salkehtimmie sæjhta maanan daerpiesvoeten mietie årrodh. Learoehkidie skuvlesne dle salkehtimmie sæjhta dovne learohken lïeremenuepiej bïjreårrodh, jïh skuvlen nuepieh sjïehteladtedh dan sïejhme lïerehtimmiefaalenassen sisnjelen.</p>
<p><em type="bold">Raerie </em></p>
<p>Salkehtimmien sjïekenisnie dle PP-dïenesje edtja aktem tjaaleldh raeriem vedtedh goh akte aamhtesemaehteles vuarjasjimmie maanan/learohken sjïere daerpiesvoetijste.</p>
<p>Vuarjasjimmie edtja vuesiehtidh mejtie maana/learohke sjïerepedagogeles viehkiem daarpesje ööhpehtimmielaaken § 5-7 mietie jallh sjïereööhpehtimmie ööhpehtimmielaaken § 5-1mietie raeriestidh magkeres viehkie/lïerehtimmiefaalenasse mij byöroe vadtasovvedh.</p>
<p>Jis maana reaktam åtna sjïerepedagogeles viehkiem åadtjodh ööhpehtimmielaaken § 5-7 mietie, dle raeriestimmie eejhtegidie edtja akte bielie årrodh faalenasseste.</p>
<p>Maanide lïerehtimmieaalteren nuelesne, akte tjaaleldh raeriestimmie PP-dïenesjistie edtja sisveginie utnedh magkeres sjïerepedagogeles viehkie mij maahta maanese aktem eensi evtiedimmiem vedtedh rïektes jïh eensi ulmieh maanan evtiedæmman jïh lïerehtæmman</p>
<p>Learoehkidie skuvlesne dle akte tjaaleldh raerie PP-dïenesjistie edtja sisveginie utnedh mejtie gåarede viehkiehtidh dej tsagkesigujmie mejtie learohke åtna dan sïejhme lïerehtimmiefaalenassen sisnjelen magkeres lïerehtimmie mij sæjhta aktem eensi lïerehtimmiefaalenassem vedtedh mah leah learohken rïektes jïh eensi lïerehtimmieulmieh</p>
<p>PP-dïenesje edtja learoehkinie jïh /jallh eejhtegigujmie rååresjidh gosse dejnie aamhtesemaehteles vuarjasjimmine barkeminie, jïh leavloem bïejedh dïsse maam dah vienhtieh.</p>
<p>Gosse dïhte aamhtesemaehteles vuarjasjimmie (salkehtimmie jïh raerie) gaervies, dle eejhtegh  maanide lïerehtimmieaalteren nuelesne jååhkesjidh tjïelte/maanagïerteaajhtere dam aamhtesemaehteles vuarjasjimmiem våaroemasse beaja juktie aktegsnænnoestimmiem darjodh, jïh jååhkesjidh tjïelte/maanagïerteaajhtere råajvarimmiejgujmie nearhka mejtie PP-dïenesje lea juvnehtamme learoehkidie skuvlesne jallh learoehkidie bijjelen 15 jaepieh, jååhkesjidh skuvleaajhtere/skuvle dam aamhtesemaehteles vuarjasjimmiem våaroemasse beaja juktie aktegsnænnoestimmieh darjodh, jïh jååhkesjidh skuvleaajhtere/skuvle råajvarimmiejgujmie nearhka mejtie PP-dïenesje lea juvnehtamme</p>
<p>Statpeden bïjre</p>
<p>Jis daerpies akte tjïelte jallh fylhkentjïelte maahta staateles sjïerepedagogeles dïenesji bïjresyökedh Statpeden luvnie. viehkehte guktie maanah, noerh jïh geerve almetjh sjïere lïerehtimmiedaerpiesvoetigujmie, maehtieh hijven faalenassh åadtjodh ööhpehtimmielaaken mietie, guktie dah maehtieh eadtjohkelaakan meatan sjïdtedh ööhpehtimmesne, barkosne jïh siebriedahken jieliedisnie maahtoem evtede jïh daajroem buakta sjïereööhpehtimmien bïjre, jïh seammavyörtegs, sjïehtedamme jïh feerhmeles lïerehtimmien bïjre akte tsevtsiedæjja juktie daejtie sjïerepedagogeles faagesuerkide evtiedidh; govleme, vuejneme, gïele/soptsestimmie, åådtjeme aajlaskaara, gelliesåarhts learoetsagkesh jïh bieljehtstjelmehtsvoete maahtoem åtna lïerehtimmievierhtiej bïjre maanide, noeride jïh geerve almetjidie sjïere lïerehtimmiedaerpiesvoetigujmie</p>
<p>Jis vielie bïevnesh sïjhth, vuartesjh www.statped.no.</p>
<p>Nasjovnaale jarnge jienebekultuvrelle lïerehtimmien bïjre (NAFO (nöörjen))</p>
<p>Ij leah iktesth aelhkie vuarjasjidh man åvteste lïerehtimmietsagkesh gosse lea unnebelåhkoegïelen maanaj/learohki bïjre. Mah gïelegoerkese mij fååtese, mij lea dïhte stööremes haesteme, jallh jeatjah fåantoeh man åvteste lïerehtimmie geerve sjædta?</p>
<p>NAFO:N barkoe lea gaskem jeatjah viehkiehtidh dïhte nasjovnaale ööhpehtimmiepolitihke aalkeme sjædta jïh tjïrrehtamme guktie maanah, noerh jïh geerve almetjh maehtieh aktem seammavyörtegs jïh sjïehtedamme lïerehtimmiem åadtjodh jolle kvaliteeteste aktene feerhmeles ektievoetesne jienebekultuvrelle vuajnoeh gorresuvvieh maanagïertesne jïh maadthlïerehtimmesne lissiehtamme kvaliteete lïerehtimmiefaalenassesne unnebelåhkoegïelen almetjidie jïh feerhmeles, jienebekultuvrelle lïeremeektievoeth evtiedidh maanagïertesne jïh maadthlïerehtimmesne</p>
<p>Lohkehtæjjah, skuvleåvtehkh, maanagïerte- jïh skuvleaajhterh jïh pedagogeles barkijh maanagïertine leah dah vihkeles ulmiedåehkieh darjoemasse. Jarnge edtja UH-suerkiem/lohkehtæjjaööhpehtimmien institusjovnide viehkiehtidh gosse dah maahtoeevtiedimmine berkieh.</p>
<p>Jis vielie bïevnesh sïjhth, vuartesjh http://www.hioa.no/Om-HiOA/NAFO</p>
</body></document>
