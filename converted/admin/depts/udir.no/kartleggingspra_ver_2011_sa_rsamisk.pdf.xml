<document xml:lang="sma" id="no_id"><header><title/><genre code="admin"/><author><unknown/></author><wordcount>383</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Upload/Kartleggingsprover/5/kartleggingsprøver%202011_sørsamisk.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Øøhpehtimmiedirektovrate </em></p>
<p><em type="bold">Bïevnesh goerehtallemepryövenassi bïjre  </em></p>
<p><em type="bold">Eejhtegidie mah maanah utnieh 1., 2. jïh 3. daltesisnie </em></p>
<p><em type="bold">Åarjelsaemien / sørsamisk </em></p>
<p><em type="bold">Mij lea goerehtallemepryövenassh, jïh mannasinie goerehtallemepryövenassh utnebe? </em></p>
<p>Goerehtallemepryövenassi ulmie lea gaavnedh mejtie lea daerpies jïjtse dåarjedimmiem jïh sjïehteladtemem utnedh indivijde- jïh skuvledaltesisnie. Edtja goerehtallemepryövenassh nåhtadidh juktie gaavnehtidh gieh lissiedåarjedimmiem daarpesjieh aalkoeööhpehtimmesne, jïh dah leah akte viehkiedïrrege skuvlese jïh lohkehtæjjide gosse dah edtjieh lohkehtimmiem vuarjasjidh.</p>
<p>Dah pryövenassh lohkememaahtosne jïh taallegoerkesisnie jïh ryöknememaahtosne eah leah pryövenassh faagine nöörjen jïh matematihke, bene lohkemisnie jïh ryöknemisnie goh vihkielommes maehtelesvoeth faagi dåaresth.</p>
<p>Maahtoelutnjemen Learoesoejkesjinie dle tjïertestamme dah vihkielommes maehtelesvoeth leah maehtedh: - jïjtjemse njaalmeldh tjïelkesidh                                                                                                                                            - jïjtjemse tjaaleldh tjïelkesidh                                                                                                                                                   - lohkedh                                                                                                                                                                                       - ryöknedh                                                                                                                                                                                        - digitale dïrregh nåhtadidh</p>
<p><em type="bold">Mah såarhts laavenjassh edtjieh learohkh darjodh? </em>Dah pryövenassh våaromem utnieh learoesoejkesjinie. Naan laavenjassh maehtieh årrodh plussine jïh mijnusinie ryöknedh, jïh bokstavh damtijidh jallh lohkedh jïh baakoeh guarkedh. Muvhth learohkh sïjhtieh gaajhkide laavenjasside buektiehtidh, mearan muvhth sïjhtieh tuhtjedh såemies dejstie laavenjassijste leah geerve. </p>
<p><em type="bold">Gie edtja goerehtallemepryövenassh darjodh? </em>Gaajhkh learohkh edtjieh goerehtallemepryövenassh darjodh. Learohkh mah eah leah skuvlesne pryövenassebiejjien, edtjieh faalenassem åadtjodh pryövenassem mænngan vaeltedh. </p>
<p><em type="bold">Obligatovres goerehtallemepryövenassh </em>Learohkh 1., 2. jïh 3. daltesisnie edtjieh daejtie obligatovres goerehtallemepryövenasside tjïrrehtidh: - taallegoerkese jïh ryöknememaahtoe (2. daltese)                                                                                                            - lohkememaahtoe (1., 2. jïh 3. daltese) </p>
<p><em type="bold">Jïjtjevyljehke goerehtallemepryövenassh </em> Lissine dejtie obligatovres goerehtallemepryövenasside dle Ööhpehtimmiedirektovrate göökte jïjtjevyljehke goerehtallemepryövenassh faalehte. Skuvle jallh skvuleaajhtere sjæjsjalieh mejtie sïjhtieh dejtie pryövenasside tjïrrehtidh. Jis skuvle jallh skuvleaajhtere veeljeme jïjtjevyljehke goerehtallemepryövenassh tjïrrehtidh, gaajhkh learohkh dennie sjyöhtehke daltesisnie edtjieh pryövenassem utnedh. </p>
<p><em type="bold">Faalenassh jïjtjevyljehke goerehtallemepryövenassi bïjre:                                                                                                  </em>- Taallegoerkese jïh ryöknememaahtoe (1. jïh 3. daltese)<em type="bold"> </em></p>
<p><em type="bold">Gie illedahkide åådtje?                                                                                                                                                            </em>Ij edtjh illedahkide goerehtallemepryövenassijste Ööhpehtimmiedirektovratese reektedh, bene uvtemes dejtie skuvline nåhtadidh juktie ööhpehtimmiem sjïehteladtedh guktie learohkh maehtieh vielie lïeredh. Learohke jïh eejhtegh edtjieh bïevnesh åadtjodh pryövenasse<em type="bold"> </em>illedahki bïjre mænngan pryövenasside tjïrrehtamme.</p>
<p>Maahta skuvlem gaskesadtedh jis naan gyhtjelassh goerehtallemepryövenassi bïjre.</p>
<p><em type="bold">Vielie bïevnesh </em>Vielie bïevnesh goerehtallemepryövenassi bïjre lea daesnie:<em type="italic"> www.udir.no/kartleggingsprover  </em> </p>
<p>Maahtoelutnjemen Learoesoejkesjh leah daesnie:<em type="italic"> www.udir.no/grep </em></p>
<p><em type="bold">Daah goerehtallemepryövenassh leah gïjren 2011 </em></p>
<p>Obligatovres pryövenassh</p>
<p>Jaepiedaltese   Pryövenasse      Boelhke 1. daltese  Lohkememaahtoe     Våhkoej 17-19 (26.4.–13.5.) 2. daltese  Lohkememaahtoe     Våhkoej 17-19 (26.4.–13.5.) 2. daltese  Taallegoerkese jïh ryöknememaahtoe  Våhkoej 13-15 (28.3.–15.4.) 3. daltese  Lohkememaahtoe     Våhkoej 17-19 (26.4.–13.5.)</p>
<p>Jïjtjevyljehke pryövenassh</p>
<p>Jaepiedaltese  Pryövenasse       Boelhke 1. daltese  Taallegoerkese jïh ryöknememaahtoe  Våhkoej 13-19 (28.3.–13.5.) 3. daltese  Taallegoerkese jïh ryöknememaahtoe  Våhkoej 13-19 (28.3.–13.5.)</p>
<p>Schweigaards gate 15 B Postboks 9359 Grønland 0135 OSLO Tellefovne 23 30 12 00 Teelefakse 23 30 12 99 <em type="italic">www.utdanningsdirektoratet.no </em> Bæjhkoehtamme goevten 2011 </p>
<p>Øøhpehtimmiedirektovrate</p>
</body></document>