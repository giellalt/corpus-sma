<document xml:lang="sma" id="no_id"><header><title/><genre code="admin"/><author><unknown/></author><wordcount>414</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Upload/Kartleggingsprover/Kartleggingsprøver%20grunnskole%202013/Foreldrebrosjyre%20mars%202013_sørsamisk.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>(Forside) <em type="bold">Øøhpehtimmiedirektovrate Bïevnesh goerehtallemepryövenassi bïjre Gïjren 2013 Eejhtegidie mej maanah 1., 2. jïh 3. daltesisnie Åarjelsaemien </em>(hovedside) Bïevnesh åarjelsaemien <em type="bold">Goerehtallemepryövenassi bïjre daan gïjren </em>Gïjren 2013 learohkh 1., 2. jïh 3. daltesisnie edtjieh goerehtallemepryövenassh tjïrrehtidh lohkemisnie jïh taallegoerkesisnie jïh ryöknemisnie. Skuvle jïh lohkehtæjjah edtjieh goerehtallemepryövenasside nåhtadidh juktie dejtie learoehkidie gaavnedh mah lissie viehkiem daarpesjieh dej voestes skuvlejaepiej. Dah jeanatjommes learohkh sijhtieh jeanatjommesem pryövenasseste buektiehtidh, jïh jeenjesh sån tuhtjieh daate lea aelhkie. Dan åvteste dle pryövenasse ij sïjhth vielie bïevnesh vedtedh learohki bïjre mej stoerre maehtelesvoeth. Dah pryövenassh lohkemisnie jïh taallegoerkesisnie jïh ryöknemisnie eah leah pryövenassh faagine nöörjen jïh matematihke, men lohkemisnie jïh ryöknemisnie goh vihkielommes maehtelesvoeth faagi dåaresth. Såemies laavenjassh maehtieh årrodh plussine jïh mijnusinie ryöknedh, bokstaavh damtijidh jallh lohkedh jïh baakoeh guarkedh. Learoesoejkesjinie vïjhte vihkielommes maehtelesvoeth ållermaahta: - digitaale maehtelesvoeth - njaalmeldh maehtelesvoeth - maehtedh lohkedh - maehtedh ryöknedh - maehtedh tjaeledh <em type="bold">Gaajhkh learohkh edtjieh tjïrrehtidh </em>Gaajhkh learohkh edtjieh dejtie obligatovreles goerehtallemepryövenasside vaeltedh. Learohkh mah eah leah skuvlesne pryövenassebiejjien, edtjieh faalenassem åadtjodh pryövenassem mænngan vaeltedh. Jïjtsh njoelkedassh dorjesovveme luajhtasovvemen bïjre goerehtallemepryövenasside. Jalhts akte learohke maahta luajhtasovvemem åadtjodh, dle learohke jïjtje jallh eejhtegh/dah mah eejhtegi åvteste maehtieh læjhkan sjæjsjalidh learohke edtja pryövenassem tjïrrehtidh. <em type="bold">Obligatovreles goerehtallemepryövenassh </em>Gaajhkh learohkh 1., 2. jïh 3. daltesisnie edtjieh obligatovreles goerehtallemepryövenassh tjïrrehtidh daejnie: - Taallegoerkesisnie jïh ryöknemisnie 2. daltesisnie - Lohkemisnie 1., 2. jïh 3. daltesisnie <em type="bold">Jïjtjevyljehke goerehtallemepryövenassh </em>Lissine dejtie obligatovreles goerehtallemepryövenasside dle Ööhpehtimmiedirektovraate jïjtjevyljehke goerehtallemepryövenassh faalehte. Dastegh skuvle jallh skuvleaajhtere sæjhta jïjtjevyljehke goerehtallemepryövenassh tjïrrehtidh, dle gaajhkh learohkh dennie sjyöhtehke daltesisnie edtjieh pryövenassem vaeltedh. Jïjtjevyljehke pryövenassh daejnie: - Taallegoerkesisnie jïh ryöknemisnie 1. jïh 3. daltesisnie <em type="bold">Illedahke jïh vijriesåbpoe barkoe </em>Ij edtjh illedahkide goerehtallemepryövenassijste Ööhpehtimmiedirektovraatese reektedh, men dejtie uvtemes sisnjelds skuvlesne åtnasovvedh, juktie lïerehtimmiem sjïehteladtedh guktie learohkh maehtieh vielie lïeredh. Bïhkedimmieh lohkehtæjjide dorjesovveme mah buerkestieh guktie dah maehtieh illedahkigujmie pryövenasseste vijriesåbpoe barkedh. Tjïrrehtimmien mænngan learohke jïh eejhtegh edtjieh bïevnesh åadtjodh pryövenassen illedahki bïjre. Maahta skuvline govlesadtedh dastegh gyhtjelassh goerehtallemepryövenassi bïjre. <em type="bold">Vielie bïevnesh </em>Vielie bïevnesh goerehtallemepryövenassi bïjre daesnie gaavnh: http://udir.no/Vurdering/Kartlegging-gs/ Learoesoejkesjevierhkie Maahtoelutjnemasse daesnie gaavnh: http://www.udir.no/Lareplaner/Kunnskapsløftet <em type="bold">Daesnie akte guvvie goerehtallemepryövenassijste gïjren 2013 Daltese </em></p>
<p><em type="bold">Pryövenasse </em></p>
<p><em type="bold">Obligatovreles/jïjtjevyljehke Gåessie </em>1. daltese </p>
<p>Lohkeme</p>
<p xml:lang="spa">Obligatovreles</p>
<p>Våhkoej 14–17 (Voerhtjen 2.– 26. b.) 2. daltese</p>
<p>Lohkeme</p>
<p>Obligatovreles 3. daltese</p>
<p>Lohkeme</p>
<p>Obligatovreles 1. daltese Taallegoerkese jïh ryökneme Jïjtjevyljehke 2. daltese</p>
<p>Taallegoerkese jïh ryökneme Obligatovreles 3. daltese</p>
<p>Taallegoerkese jïh ryökneme Jïjtjevyljehke</p>
<p>Skuvle/skuvleaajhtere jïjtje veeljie gåessie pryövenasse edtja årrodh daan vihties pryövenasseboelhken sisnjelen. (siste side) Påastesijjie: Utdanningsdirektoratet Postboks 9359 Grønland 0135 Oslo Guessiesijjie: Schweigaards gate 15 B 0191 OSLO Tellefovne 23 30 12 00 Telefakse 23 30 12 99 www.utdanningsdirektoratet.no</p>
<p>Bæjhkoehtamme goevten 2013</p>
<p>Øøhpehtimmiedirektovrate</p>
</body></document>
