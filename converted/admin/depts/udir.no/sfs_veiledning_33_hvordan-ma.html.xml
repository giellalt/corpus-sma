<document xml:lang="sma" id="no_id"><header><title/><genre code="admin"/><author><unknown/></author><wordcount>422</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://veiledninger.udir.no/Samisk%20som%20f%f8rstespr%e5k/www.udir.no/Lareplaner/Veiledninger-til-lareplaner/Revidert-2013/Veiledning-til-lareplan-i-Samisk-som-forstespra/Samisk-som-forstesprak-Sorsamisk/Hoyremeny/Artiklerressurser/Hvordan-ma/index.html</origFileName><parallel_text xml:lang="nob" location="sfs_veiledning_33_hvordan-m.html"/><parallel_text xml:lang="sme" location="sfs_veiledning_33_hvordan-man-lager-et.html"/><parallel_text xml:lang="smj" location="sfs_veiledning_33_gaktu-sji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Udir.no - Ryøknemeaarke – goere juktie baakoesojjehtimmiem haarjanidh</p>
<p type="title">Ryøknemeaarke – goere juktie baakoesojjehtimmiem haarjanidh</p>
<p xml:lang="nob">Hovedinnhold</p>
<p>Jis lohkehtæjja aktem gåaroes tjaatsegem vøørhkie goh maalle, satne maahta dam nåhtadidh juktie seammaleejns haarjanimmieh mænngan darjodh. Juktie akte gåaroes maallem darjodh maam edtja mænngan dievhtedh, dle vøørhkemenuepie Lagre som -&gt; filtype: Regneark-mal åtnasåvva.</p>
<list><p type="listitem">Rïhpesth aktem orre gåaroes barkoegærjam aktene ryøknemeaarkeprogrammesne</p>
<p type="listitem">Dievhtieh daerpies bïevnesh celline. Dah daabloeh eah byørh raedtiesievh utnedh, juktie edtja aelhkie årrodh dejtie cellide lohkedh. a. Celle A1: Tjaelieh aktem sjïehteles bijjietjaalegem, vuesiehtimmien gaavhtan <span type="quote">”Sojjehth vaerbem”</span>. b. Raajroe 2 edtja gåaroes årrodh. c. CelleA3: Daate akte sijjie gusnie learohke sov nommem tjaala. Learohkh sijjen nommh tjaelieh celline B3. Maahta maaje daam daabloem klaeriedidh. d. CelleD3: Daesnie biejjiem tjaala jis vaajteles. Nåhtedh maaje funksjovnem ’Sett inn dato’. Dïhte lea faanen nuelesne ”Sett inn.”. e. Raajroe 4 gåaroes. Jis lohkehtæjja tjiehpies utnije, maahta aaj dam laahpehtidh. Dïhte maahta raajroejalloem 5. raajrosne sjïehtesjidh. f. CelleA5: Bïejh raajesem ” Maam vaerbide edtjh sojjehtidh?” Tjaelieh infinitijvehaamoem vaerbeste maam edtja sojjehtidh cellesne D3. Maahta maaje daabloem vaerbine klaeriedidh. g. Edtja kolonnem C mænngan tjiekedh. Dannasinie ij tjoerh aamhth, mejtie edtja mænngan learoehkidie vuesiehtidh, daennie daablosne tjaeledh.</p>
</list><p>Daelie dïhte båata mij raaktan lea sjyøhtehke daan haarjanæmman.</p>
<list><p type="listitem">Mïerhkesjh cellide A6 jïh E16 gaskem. Veeljh <span type="quote" xml:lang="nob">”Kantlinjer”</span>, jïh bïejh raedtiesievh gaajhki celli bïjre. Dellie aelhkebe learoehkidie jïh lohkehtæjjese vuejnedh mij lea mij.</p>
<p type="listitem">Sjïehtedh kolonnegamtoeh guktie dah tjaalegegåhkojde sjïehtieh. Dam maahta darjodh dovne aarebi barkojne nïerhkie jallh mænngan.</p>
<p type="listitem">Raajroe 6 åtnasåvva dejtie bijjietjaalegidie goeresne, maam learohkh edtjieh dievhtedh: a. Celle A6 gåaroes b. CelleB6: Tjaelieh <span type="quote" xml:lang="nob">”Presens”</span> jallh <span type="quote" xml:lang="nob">”Preteriume”</span> jallh aktem jeatjah baakoem mij vaerben tijjem buerkeste. c. CelleC6: Tjaelieh <span type="quote" xml:lang="nob">”Faasite”</span> jallh aktem jeatjah sjïehteles baakoem. Eah edtjh learohkh daam raajroem vuejnedh, bijjietjaalege lea uvtemes disse mij tjaala. d. CelleD6: Tjaelieh <span type="quote">”Illedahke”</span>. e. CelleE6: Tjaelieh <span type="quote">”Poengh”</span></p>
<p type="listitem">Dievhtedh dejtie persovneles pronovmenidie ahkedh våålese kolonnesne A.</p>
<p type="listitem">Kolonne B lea dïhte kolonne gusnie learohkh edtjieh tjaeledh. Dïhte edtja gåaroes årrodh.</p>
<p type="listitem">Kolonne C lea faasite. Lohkehtæjja dejtie reaktoe vaerbesojjehtimmide tjaala. Daate goh våarome åtnasåvva dejtie bïevnesidie bååstede learoehkidie. Eevre vihkeles faasite reaktoe.</p>
<p type="listitem">Kolonne D lea formelkolonne. Daesnie daam formelem tjaala cellesne D7: =HVIS(B7=C7;"Hijven!”; ”Pryøvh ikth vielie.")</p>
<p type="listitem">Juktie dam verkebe darjodh dle lohkehtæjja maahta kopijeredh cellem D7 jïh dejnie minngebe raajrojne lïjmesjidh kolonnesne D.</p>
<p type="listitem">Kolonne E: Daesnie learohke aktem poengem åådtje fïere guhten reaktoe vaestiedassen åvteste, 0 poenge jis båajhtoeh vaestiedasse. Daam veeljeme juktie formelem aelhkie darjodh.</p>
<p type="listitem">Bïejh tjåanghkan kolonnide E’sne, formele: =SUMMER(E6:E22)</p>
<p type="listitem">Tjiekh kolonnem C gosse kolonnem mïerhkesjh. Diedtieh C kolonnem bijjielisnie. Dellie kolonne edtja klaeriem målsodh. Steerh maarkørem kolonnen sisnie. Diedtieh åelkiesbielesne jïh veeljh <span type="quote" xml:lang="nob">”Skjul”</span>.</p>
<p type="listitem">Maahtah aaj ceellh leesedh.</p>
</list></body></document>
