<document xml:lang="sma" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>9114</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual/>
    <origFileName>http://www.udir.no/globalassets/filer/vurdering/kartlegging/veiled_kp_regning_3trinn_sorsamisk.pdf</origFileName>
    <parallel_text xml:lang="nno" location="150211_rettleiing_3trinn_nn.pdf"/>
    <parallel_text xml:lang="nob" location="150211_veiledning_3trinn_bm.pdf"/>
    <parallel_text xml:lang="sme" location="veiledning_kp_regning_veiledning_kp_regning_3trinn_nordsamisk.docx"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Goerehtallemepryöve ryöknedimmesne</p>
    <p>. daltesasse</p>
    <p>Bïhkedimmie lohkehtæjjide 2015</p>
    <p xml:lang="koi"><em type="italic"><span type="quote">«Aajkoe goerehtallemepryövigujmie leah goerehtidh mejtie lea aktegslearohkh mah lissie dåarjelimmien daarpesjieh tjiehpiesvoetine jïh faagesne. Goerehtallemepryövh leah akte bielie dehtie jaabnanvuarjasjimmeste»</span>. </em> </p>
    <p>Åarjelsaemien</p>
    <p xml:lang="nob">Sisvege</p>
    <p>
      <em type="italic">1. PRYÖVEN BÏJRE......................................................................................................................... 3 Tjoeperdimmieraaste ................................................................................................................ 4 Maam goerehtallemepryöve ryöknedimmesne 3. daltesasse möölehte? ............................ 4 Guktie illedahkide nuhtjedh goh våarome dan vijriesåbpoe lïerehtæmman?...................... 6 2. PRYÖVEN ÅVTELEN ................................................................................................................... 8 Bïevnesh eejhtegidie ................................................................................................................. 8 Bïevnesh learoehkidie .............................................................................................................. 9 3. MEARAN TJÏRREHTEMINIE ....................................................................................................... 9 4. PRYÖVEN MÆNNGAN ............................................................................................................ 10 Dåarjelimmie learoehkijstie tjoeperdimmieraasten nuelesne ............................................ 10 Evtiedimmie goerkesistie jïh tjiehpiesvoetijste .................................................................... 12 Ryökneme ........................................................................................................................... 14 Taaledïejvesh ..................................................................................................................... 17 Taaleraajroe jïh taalesïeve ................................................................................................ 19 Ryöknedimmie .................................................................................................................... 22 Learohkeportrehth  - Aanta, Ealla jïh Jonna ......................................................................... 25 Aanta ånnetji tjoeperdimmieraasten nuelesne ............................................................... 25 Ealla – guhkene tjoeperdimmieraasten nuelesne ........................................................... 27 Jonna  - guhkene tjoeperdimmieraasten bijjelen............................................................. 28 Vïjriesåbpoe barkoe illedahkijste lohkehtæjjadåehkesne .................................................. 29 5. Skuvleåvtehken dïedte .......................................................................................................... 29 6. Bïevneseraerieh jïh sjyöhtehke vierhtieh ............................................................................. 30 Raeriestimmie vielie lohkemen bïjre .................................................................................... 31 </em>
    </p>
    <p>Orre jaepeste 2014</p>
    <p>Jaepeste 2014 orre, orrestahteme giehtjedimmieh tjïrrehtuvvieh, lohkemem jïh ryöknedimmiem 1. – 3. daltesisnie goerehtalledh. Dah pryövh aktem orre guelmiem åådtjeme, jïh såemies laavenjassehammoeh jïh sisvege pryövine leah jarkelamme, viertiestamme dej aarebi pryövigujmie. Ulmie dej orre pryövigujmie lea buerebelaakan learohki gaskem joekehtidh mah tjoeperdimmieraasten bijjelen jïh nuelesne. Doh pryövh edtjieh aaj jienebh bïevnesh vedtedh dej viesjies learohki bïjre. Dan åvteste dah sijhtieh jïjnjh aelhkie laavenjassh utnedh, jïh eah sïjhth ulmiejaksemem möölehtidh, viertiestamme learoesoejkesjinie dejtie veaksehke learoehkidie. Goerehtallemepryövh</p>
    <p>Sæjroe medtie vïjhte jaepieh jielieh åvtelen dah staeriesuvvieh, jïh dïhte seamma pryöve dan åvteste tjïrrehtamme sjædta vïjhte jaepiej iktemearan.</p>
    <p xml:lang="deu">1.<em type="bold"> </em>PRYÖVEN BÏJRE  </p>
    <p>Daate bïhkedimmie lea tjaaleme dutnjien gïen learohkh mah edtjieh goerehtallemepryövem ryöknedimmesne tjïrrehtidh 2. daltesisnie. Pryöven aajkoe lea learohkh damtijidh mah lissie dåarjelimmiem daarpesjieh juktie aktem buerebe våaromem åadtjodh dan guhkiebasse barkose dej uvtemesth tjiehpiesvoetigujmie ryöknedimmesne.</p>
    <p>Bïhkedimmesne raerieh jïh bïevnesh dan bïjre maam byöroe darjodh åvtelen, mearan jïh mænngan pryövide tjïrrehtamme. Minngemes bielie bïhkedimmeste lea guktie maahta illedahkide nuhtjedh juktie dejtie learoehkidie vijriesåbpoe dåarjelidh mah akten tjoeperdimmieraasten nuelesne skååredieh. Datne maahtah vielie pryöven bïjre lohkedh</p>
    <p>Ööhpehtimmiedirektovraaten nedtesæjrojne<em type="italic"> (www.udir.no).  </em> </p>
    <p>GOEREHTALLEMEPRYÖVI BÏJRE  <em type="italic">Mij lea pryöven aajkoe? </em> Goerehtallemepryövh edtjieh vueptiestidh mejtie leah  learohkh mah eah leah daerpies tjiehpiesvoeth aalkoelierehtimmesne vejtiestamme. Illedahkh pryöveste edtjieh lohkehtæjjide jïh skuvleåvtehkem viehkiehtidh learohkh damtijidh mah leah akten tjoeperdimmieraasten nuelesne jïh mah lissie dåarjelimmiem daarpesjieh. Tjuara bïevnesh pryövijste ektesne vuejnedh jeatjah </p>
    <p>bïevnesigujmie learohken bïjre mejtie skuvle åtna. Dastegh pryöveilledahkh akten learoehkasse vuesiehtieh learohken leah  faatoes diejvesegoerkese jïh/jallh ryöknemetjiehpiesvoeth, maahta</p>
    <p>daerpies årrodh vielie goerehtalledh åvtelen learohke lissie dåarjelimmiem åådtje.</p>
    <p><em type="italic">Maam goerehtallemepryövh möölehtieh? </em> Goerehtallemepryövh edtjieh goerehtidh mennie mieresne learohki diejvesegoerkese jïh maadthtjiehpiesvoeth leah learoesoejkesjen ulmiej mietie dejtie uvtemesth tjiehpiesvoetide dennie sjyöhtehke faagesne. Pryövesne jïjnjh aelhkie laavenjassh, jïh dan åvteste vaenie bïevnesh </p>
    <p>vadta dej learohki bïjre mah gaajhkide jallh mahte gaajhkide laavenjasside buektiehtieh. Dïhte aajnehke maam mijjieh maehtebe dej learohki bïjre jiehtedh mah jïjnjem jallh gaajhkem buektiehtieh, lea dah nuekies tjiehpiesvoeth utnieh goh våarome dan guhkiebasse lierehtæmman,</p>
    <p>men mijjieh vaenie daejrebe man jïjnjem dah raaktan maehtieh. Naemhtie goerehtallemepryövh nasjovnaale pryövijste joekehtieh gusnie aaj gierve laavenjassh, jïh bïevnesh learohki bïjre vedtieh</p>
    <p>gaajhkine daltesinie.</p>
    <p><em type="italic">Gaajhkh learohkh tjuerieh pryövem vaeltedh? </em> Gaajhkh learohkh 3. daltesisnie edtjieh pryövem tjïrrehtidh. Learohkh mah leah skiemtjine pryövebiejjien, jallh jeatjah gaatoem utnieh, edtjieh nuepiem åadtjodh pryövem vaeltedh akten jeatjah biejjien. Bïevnesh luejhtiehtimmien bïjre lea lihkebe buerkiestamme njoelkedassine Retningslinjer for gjennomføring .  </p>
    <p><em type="italic">Learohkh maehtieh sjïehteladtemem åadtjodh? </em> Skuvle dïedtem åtna ihke learohkh mah sjiere sjïehteladtemem daarpesjieh aaj maehtieh goerehtallemepryövem  tjïrrehtidh. Sjïehteladteme maahta vuesiehtimmiem gaavhtan årrodh pryövem darjodh aktene onne dåehkesne, dam oktegh darjodh, jallh jienebi eejehtimmiejgujmie.  Skuvle ij maehtieh jijtsh öörnegh darjodh mah maehtieh learohkeilledahkide tsevtsedh, goh   </p>
    <p>Sæjroe viehkiedïrregh nuhtjedh jallh lissie tïjjem nuhtjedh fïerhtene sæjrosne. Skuvleåvtehke tjuara vuarjasjidh fïerhten learohken daerpiesvoeth sjïere sjïehteladtemasse.</p>
    <p><em type="italic">Gie dïedtem åtna goerehtallemepryövide tjïrrehtidh? </em> Skuvleaajhtere dam bijjemes dïedtem åtna sjïehteladtedh ihke gaajhkh learohkh meatan tjïrrehtimmesne.    </p>
    <p>Tjoeperdimmieraaste</p>
    <p>Goerehtallempryöven akte tjoeperdimmieraaste guktie mijjieh maehtebe learohkh damtijidh mah lissie dåarjelimmiem daarpesjieh jis edtjieh aktem hijven taalegoerkesem</p>
    <p>jïh hijven ryöknedimmietjiehpiesvoeth evtiedidh. Tjoeperdimmieraastem aerviedibie gosse illedahkide akten sjiehteles learohkedåahkan viertiestibie, voestes aejkien pryövem tjïrrehtibie. Raaste bïejesåvva naemhtie guktie dah viesjiehtommes 20 prosenth learoehkijstie abpe laantesne seamma jïjnjh, jallh vaenebh poengh goh</p>
    <p>tjoeperdimmieraastem utnieh.</p>
    <p>Tjoeperdimmieraastem sïjhtebe bæjhkoehtidh mïetsken 2015 minngiegietjesne. Datne aktem åvtelhbodti raastem gaavnh vïhtesjadtemegoeresne tjaaleginie <em type="italic">Instruksjon for gjennomføring </em>jïh <em type="italic">Vurderingsveiledning </em>mah leah bæjhkoehtamme PAS:sne. Seapan ij sïjhth stoerre joekehtse årrodh dej åvtelhbodti jïh minngemosth tjoeperdimmieraasti gaskem.  </p>
    <p>Ij tjoerh tjoeperdimmieraastem vuejnedh goh akte vihties raaste. Såemies dejtie learoehkijstie dåehkesne mah leah eevre tjoeperdimmieraasten bijjelen sijhtieh aaj lissie</p>
    <p>dåarjelimmiem daarpesjidh. Lissine lohkehtæjja maahta dååjredh akte learohke tjoeperdimmieraasten nuelesne jallh eevre lïhke skåårede, seamma tïjjen goh aarebi vïhtesjimmieh learoehkijstie maam akt jeatjebem vuesehte. Dan åvteste vihkeles jeatjah jïh aarebi bïevnesh krööhkedh mejtie learohki bïjre åtna dennie vijriesåbpoe</p>
    <p>dåarjelimmesne.</p>
    <p>Maam goerehtallemepryöve ryöknedimmesne 3. daltesasse möölehte?</p>
    <p>Edtja goerehtallemepryövem nuhtjedh juktie ryöknedimmiem goerehtalledh goh uvtemesth tjiehpiesvoeth, gaertjiedamme learohki taalegoerkesasse jïh ryöknedimmietjiehpiesvoetese. Pryöven aajkoe lea learohkh damtijidh mej viesjies goerkese jïh viesjies ryökneme- jïh ryöknedimmietjiehpiesvoeth. Pryöve lea gårredamme </p>
    <p>tjïelkestimmesne jïh progresjovnebuerkiestimmesne ryöknedæmman tjaalegisnie <em type="italic">Rammeverk for grunnleggende ferdigheter</em><em type="italic"> </em>jïh maahtoeulmine jïh learoesoejkesjisnie.   </p>
    <p>Pryöve lea evtiesovveme juktie jeenjemes bïevnesh learohki bïjre vedtedh mah leah tjoeperdimmieraasten lïhkebisnie. Vihkeles daejredh learohkh mah leah tjoeperdimmieraasten nuelesne maehtieh gaajh joekehts aath buektiehtidh, jïh joekehts</p>
    <p xml:lang="nno">
      <em type="italic"> http://www.udir.no/Vurdering/Kartlegging-gs/  </em>
    </p>
    <p xml:lang="nno">
      <em type="italic"> www.udir.no/Lareplaner/Forsok-og-pagaende-arbeid/Lareplangrupper/Rammeverk-for</em>
    </p>
    <p xml:lang="deu"><em type="italic">grunnleggendeferdigheter/  </em> </p>
    <p xml:lang="nno"><em type="italic"> www.udir.no/Lareplaner/Finn-lareplan/#matematikk  </em>   </p>
    <p>Sæjroe aatigujmie tjabredh. Dan åvteste daerpies illedahkide vuarjasjidh fïerhten learoehkasse jeatjah bïevnesi vööste learohken bïjre, åvtelen sjæjsjalimmieh vaaltah dan guhkiebasse barkoen bïjre. Vihkeles illedahkh jïh raerieh dan geajnoen bïjre guhkiebasse aaj eejhtegidie vadtasuvvieh dej learohki mah lissie dåarjelimmiem daarpesjieh, guktie eejhtegh maehtieh</p>
    <p>jïjtsh maanan evtiedimmiem dåarjoehtidh dejstie uvtemesth tjiehpiesvoetijste ryöknedimmesne.</p>
    <p>Sæjhta doh ellen jeanatjommes learohkh mejtie goerehtallemepryöve damtije, dåarjelidh mierien sisnjelen sjïehtedamme lïerehtimmeste. Læjhkan naan gille learohkh mejtie byöroe vijriesåbpoe salkehtidh, juktie  daerpiesvoeth vuarjasjidh sjïereööhpehtimmine.</p>
    <p>Vuelielisnie akte vuarjasjimmie dorjesåvva mah aspekth dejnie uvtemesth tjiehpiesvoetine ryöknedimmesne mejtie maahta pryövesne möölehtidh. Learohkh mah</p>
    <p>tjoeperdimmieraasten nuelesne skååredieh leah aktene vuelege daltesisnie. Pryöve lea daan daltesasse sjïehtedamme. Laavenjassh dan åvteste maahtoem dennie vueliehkommes daltesisnie möölehte progresjovnebuerkiestimmesne ryöknedæmman tjaalegisnie <em type="italic">Rammeverk for grunnleggende ferdigheter.</em>  </p>
    <p>Doh uvtemesth tjiehpiesvoeth ryöknedimmesne leah juakeme njieljie tjiehpiesvoetesuerkine:</p>
    <p type="listitem">• Damtijidh jïh buerkiestidh 1. njieptjesne lea buerkiestamme goh <span type="quote">«Damtije vihties tsiehkieh mejtie maahta ryöknedimmesne loetedh, jïh gyhtjelassh dejtie dorje»</span>. Iemie daam dejtie tsiehkide viedtedh mah taalh jïh stoeredahkh meatan utnieh. 2.</p>
    <p>daltesasse sæjhta jiehtedh reaktoe ryöknedimmievuekiem hammoedidh dejtie tsiehkide mah buerkiestamme sjidtieh guvvijste, goh ryöknedidh mennie åesesne göökte daeverh tjåanghkan sjidtieh. Maahta aaj mij akt dan aelhkie årrodh goh guarkedh tjïjhtje eeplah (bieliekonkreeth/guvvie) maahta vuesiehtidh</p>
    <p>(taale)symbovline 7, jallh  maehtedh göökte representasjovnh seamma taalese  viertiestidh (vuesiehtimmien gaavhtan taalesymbovlh jïh konkreeth).</p>
    <p type="listitem">• Nuhtjedh jïh gïetedidh lea 1.njieptjesne buerkiestamme goh “aelhkie strategijh nuhtjie gosse edtja ryöknedh, veahkah jïh geometrijen goerh klassifiseradidh.</p>
    <p>Aelhkie aerviedimmieh dorje joekehtslaakan”. Pryövese 2. daltesasse lea iemie daam gaertjiedidh jïh ajve strategijh nuhtjedh ryöknemasse jïh klassifiseradæmman veahkijste, jïh maehtedh aritmetriske aerviedimmieh tjïrrehtidh (dovne bæjjese bïejeme jïh ij bæjjese bïejeme laavenjassh).</p>
    <p type="listitem">• Ussjedalledh jïh vuarjasjidh lea buerkiestamme goh «Sjæjsjele mejtie akte illedahke</p>
    <p>lea vaestiedasse gyhtjelassese mij gihtjesovvi». Aervede krïevije sjædta learoehkasse daam vuarjasjidh aktene <span type="quote">«ij-njaalmeldh»</span> tsiehkesne, jïh sæjhta fer gïerve årrodh learoehkasse dam tjaaleldh darjodh. Dan åvteste ij sïjhth dam aspektem vuarjasjidh.</p>
    <p type="listitem">• Govlesadteme lea buerkiestamme goh «ovmessie viehkiedïrregh nuhtjie juktie</p>
    <p>aelhkie aerviedimmieh darjodh». Mierievierhkesne goerehtallemepryövide tjåådtje dah pryövh eah edtjh learohki maahtoem tjaeliemisnie jïh lohkemisnie möölehtidh. Dan åvteste ij sïjhth govlesadtemem vuarjasjidh, men sæjhta dam ovryöktesth vuarjasjidh. Gosse learohkh laavenjasside pryövesne luetieh, tjuerieh</p>
    <p>matematihkeles  symbovlh reaktoelaakan nuhtjedh guktie mubpieh maehtieh</p>
    <p>Sæjroe guarkedh maam dah leah dorjeme. Learohkh govlesedtieh viehkine taalh jïh symbovlh tjaeledh.</p>
    <p>Dah jeenjemes laavenjassh leah evtiedamme suarkan <em type="italic">Nuhtjedh jïh gïetedidh</em>. Aaj laavenjassh evtiedamme aspektese <em type="italic">Damtijidh jïh buerkiestidh</em>. Lissine lea evtiedamme såemies laavenjassh mah vihkielåbpoe dïejvesegoerkesem teestadieh,  mij lea daerpies jis </p>
    <p>edtja maehtedh doh uvtemesth tjiehpiesvoeth ryöknedimmesne evtiedidh.</p>
    <p>Maahta laavenjasside goerehtallemepryövesne 3. daltesasse njieljie teemine juekedh:</p>
    <p type="listitem">• Ryöknemetjiehpiesvoeth  leah maehtedh struktuvreradamme jïh ovstruktuvreradamme veahkah lohkedh, guhkiebasse lohkedh akten saaht man taalen raejeste (dovne bæjjese jïh våålese), jïh maehtedh ryöknedh gööktine jïh gööktine, vïjhtine jïh vïjhtine jïh naemhtie vijriesåbpoe.</p>
    <p type="listitem">• Taaledïejvese leah maehtedh vihkeles dïejvesh guarkedh goh stuerebe goh, unnebe goh, taale åvtelen, lïhkemes taale jïh naemhtie vijriesåbpoe. Edtja aaj</p>
    <p>maehtedh låhkoem symbovlese ektiedidh jïh posisjovnesysteemem guarkedh jïh dam nuhtjedh.  </p>
    <p type="listitem">• Taaleraajroe jïh taalesïeve leah maehtedh taalh taalesïevese bïejedh, taali gåhkoen bïjre gaskemsh, maehtedh låhkoem ektiedidh veahkide jïh dam nuhtjedh juktie vuesiehtimmien gaavhtan taalh veesmedh stoeredahken mietie.</p>
    <p type="listitem">• Ryöknedimmietjiehpiesvoeth lea maehtedh daajroem nuhtjedh taali jïh veahkaj</p>
    <p>bïjre strategijigujmie ektine juktie bæjjese bïejeme jïh ij bæjjese bïejeme laavenjassh loetedh (aritmetihkesne).</p>
    <p>Guktie illedahkide nuhtjedh goh våarome dan vijriesåbpoe lïerehtæmman?</p>
    <p>Gaajhkh vuarjasjimmieh mah jaabnan lïerehtimmesne vadtasuvvieh, jaabnanvuarjasjimmie gohtjesåvva, jïh edtja lïerehtimmiem eevtjedh. Gaajhkh learohkh edtjieh dam utnedh, jïh vihkeles learohkh guarkah mah lïerehtimmieulmieh mejtie</p>
    <p>veanhtedeminie dah edtjieh jaksedh. Vihkeles lohkehtæjjah bïevnesh pryöveilledahkijste nuhtjieh juktie dam vijriesåbpoe lïerehtimmiem sjïehtedidh learohki lïerehtimmiedaerpiesvoeti mietie.</p>
    <p>Hijven jaabnanvuarjasjimmie aaj gohtjesåvva <em type="italic">Vuarjasjimmie lïerehtæmman</em>, jïh njieljie prinsihph leah jarngesne gosse illedahkide pryöveste nuhtjie dan vijriesåbpoe barkose. Daah prinsihph leah buerkiestamme mieriedimmesne ööhpehtimmielaakese, kap. 3.  </p>
    <p>Mijjieh teermem posisjovnesysteeme nuhtjebe. Lij aaj maahteme tjaeledh luhkietaalesysteeme jallh</p>
    <p>sijjieaarvoesysteeme. Learoesoejkesje sijjieaarvoesysteemem nuhtjie.</p>
    <p>Sæjroe</p>
    <p>NJIELJIE PRINSIHPH  Maahta learohki lierehtimmienuepieh nænnoestehtedh dastegh learohkh  1.  guarkah maam edtjieh lieredh, jïh mij lea veanhtadamme dejstie</p>
    <p>2.  bïevnesh bååstede åadtjoeh mah dejtie soptsestieh kvaliteeten bïjre barkose jallh maam dorjeme</p>
    <p>3.  raerieh åadtjoeh guktie dah maehtieh buerebe sjïdtedh</p>
    <p>4.  leah meatan jïjtse lierehtimmiebarkosne, gaskem jeatjah jïjtse barkoem jïh evtiedimmiem vuarjasjidh</p>
    <p>Akte vihkeles gyhtjelasse lea: Mah ulmieh edtjem jaksedh, gusnie leam viertiestamme daej ulmiejgujmie, jïh guktie edtjem dohkoe båetedh?</p>
    <p>Learohkh edtjieh guarkedh maam edtjieh lïeredh, jïh mij lea veanhtadamme dejstie Gosse pryövigujmie jïh vuarjasjimmine barkah dellie  vihkeles learohkh daejrieh man åvteste dah vuarjasjamme sjidtieh, jïh mij lea veanhtadamme dejstie. Learohkh tjuerieh daejredh man åvteste vihkeles ryöknedimmine barkedh goh akte uvtemesth tjiehpiesvoete. Soptsesth</p>
    <p>dan  åvteste learohkigujmie aajkoen bïjre pryövine, jïh maam pryöve möölehte.</p>
    <p>Vedtieh bïevnesh bååstede  jïh raerieh geajnoen bïjre guhkiebasse Faageles bïevnesh bååstede leah akte vihkeles bielie vuarjasjimmie- jïh dåarjelimmiebarkoste. Daah edtjieh kvaliteeten bïjre barkosne soptsestidh jallh guktie learohke dam haalveme, jïh edtja dovne raerieh jïh bïhkedimmiem vedtedh guktie learohkh maehtieh buerebe sjïdtedh. Illedahkh jïh bïevnesh pryöveste maehtieh dutnjien aktem guvviem vedtedh</p>
    <p>destie maam learohkh haalvoeh, jïh mejnie dah tjuerieh vielie barkedh. Datne byörh daam bïevnesem ektesne vuejnedh jeatjah bïevnesigujmie mejtie åtnah learohki bïjre aarebistie, jïh byöroe dialogesne learohkigujmie jïh eejhtegigujmie åtnasovvedh.</p>
    <p>Vaeltieh learoehkidie meatan   Datne byörh learoehkidie meatan vaeltedh gosse pryövem gïehtjedh mænngan. Gosse</p>
    <p>learoehkidie gihtjh maam dah vienhtieh dah leah buektiehtamme, jïh mejnie byöroeh vielie haarjanidh, dellie dah maehtieh aelkedh sijjen jïjtsh lïerehtimmien bïjre ussjedieh. Mænngan illedahkide gïehtjedamme, maahta nuhteligs årrodh baajedh learoehkidie meatan årrodh sijjen vaestiedassi bïjre ussjedidh, jïh soejkesjidh maam dah maehtieh</p>
    <p>darjodh juktie buerebe sjïdtedh.  Learohki jïjtsevuarjasjimmieh maehtieh dutnjien vihkeles bïevnesh vedtedh maam dah</p>
    <p>tuhtjieh gïerve, jïh mejnie tjuerieh vielie barkedh. Jïjtsevuarjasjimmie maahta aaj viehkine årrodh ihke learohkh aktem tjïelkebe guvviem åadtjoeh jïjtsh maahtoen bïjre ryöknedimmesne.</p>
    <p>Sæjroe</p>
    <p xml:lang="deu">GUKTIE DEJTIE NJIELJIE PRINSIHPIDE JAABNANVUARJASJÆMMAN EKTESNE VUEJNEDH PRYÖVETJÏRREHTIMMINE?</p>
    <p type="listitem">• Guktie edtjem learoehkidie ryöjrehtidh aajkose pryövine?</p>
    <p type="listitem">• Guktie edtjem illedahkide nuhtjedh juktie maehtedh faageles sjyöhtehke</p>
    <p>bïevnesh bååstede vedtedh mah dam guhkiebasse lïerehtimmiem eevtjieh?</p>
    <p type="listitem">• Guktie edtjem learoehkidie meatan vaeltedh dennie guhkiebasse barkosne</p>
    <p>illedahkigujmie?</p>
    <p type="listitem">• Guktie learohkh maehtieh meatan årrodh sijjen jïjtsh barkoem vuarjasjidh?</p>
    <p xml:lang="vep">2.<em type="bold"> </em>PRYÖVEN ÅVTELEN  </p>
    <p>Åvtelen pryöve dorjesåvva, lea vihkeles datne lea veelelaakan goerehtamme bïhkedassem <em type="italic">Instruksjon for gjennomføring.</em> Daam gaavnh PAS:sne. Bïhkedimmesne tjåådtje maam learohke edtja learoehkidie jiehtedh pryöven åvtelen jïh mearan pryöve dorjesåvva. Lissine tjïrrehtimmien mierieh aaj buerkiestamme sjidtieh.<em type="italic"> </em> </p>
    <p>Edtja goerehtallemepryövem tjïrrehtidh gööktine boelhkine. Boelhki gaskem learohkh edtjieh eejehtimmiem utnedh. Dïhte dan åvteste dah viesjies learohkh daamtaj maehtieh</p>
    <p>sæjloesåbpoe sjïdtedh goh dah veaksehke learohkh. Vihkeles gaajhkh learohkh åadtjoeh vuesiehtidh maam maehtieh goerehtallemepryövesne, jïh båajhtoeh vaestiedassh eah leah syjlemen gaavhtan. Pryöveheeftesne lea mïerhkesjamme gåessie pryöve byöroe årrodh. Daate ajve bihkeden, men mijjieh juvnehtibie eejehtimmie ij seejnebe vaaltasovvh.</p>
    <p>Eejehtimmie byöroe årrodh unnemes 10 minudth, maaje beapmojne jallh ålkone. Maahta aaj pryövem juekedh gööktine skuvlebiejjine. Tjåanghkan pryöve sæjhta vaasedh medtie 60 minudth<em type="italic">, d</em>ellie eejehtimmie ij leah meatan.   </p>
    <p>Pryövetjïrrehtimmien åvtelen lea vihkeles dovne learohkh jïh eejhtegh goerehtallemepryövem demtieh jïh daejrieh man åvteste dam tjïrrehte.</p>
    <p>Bïevnesh eejhtegidie</p>
    <p>Ööhpehtimmiedirektovraate aktem bïevnesetjaalegem dorjeme eejhtegidie man nomme: <span type="quote">«Bïevnesh goerehtallemepryövi bïjre, gïjren 2015»</span>. Bïevnesetjaalege eejhtegidie seedtesåvva gåatan learohkigujmie jïh byöroe lissine våålese vaaltasovvedh skuvlen</p>
    <p>gåetiesæjrosne jallh lïerehtimmiesijjesne.</p>
    <p>Tjaalege lea jarkoestamme saemien gïelese (noerhte-, åarjel- jïh julevsaemien. Maahta dejtie våålese leessedh goh pdf-fijlh Ööhpehtimmiedirektovraateen gåetiesæjroste. Tjaalege olkese båata guhkiem åvtelen learohkh edtjieh goerehtallemepryövide lohkemisnie jïh ryöknedimmesne darjodh.</p>
    <p>Barkoetijje learoehkdie dejnie göökte bieline pryöveste lea 17,5 minudth eejehtimmien åvtelen jïh 13,5</p>
    <p>minudth mænngan. Lissine tïjje vadtasåvva bïhkedimmieh vedtedh jïh numhtie vijriesåbpoe.</p>
    <p>Sæjroe</p>
    <p>Bïevnesh learoehkidie</p>
    <p>Learohkh edtjieh bïevnesh åadtjodh goerehtallemepryövi bïjre seamma tïjjen goh tjaalege eejhtegidie vadtasåvva. Vihkeles datne buerie astoem åtnah buerkiestidh mij akte goerehtallemepryöve lea, man åvteste dijjieh edtjede dagkeres pryövem utnedh jïh guktie pryöve edtja tjïrrehtamme sjïdtedh.</p>
    <p>GÏEHTJEDIMMIELÆSTOE LOHKEHTÆJJESE TJÏRREHTIMMIEN ÅVTELEN  Manne</p>
    <p type="listitem"> tïjjem vadteme pryövem tjïrrehtidh</p>
    <p type="listitem"> gïehtjedamme bihkedimmiem jïh bïhkedasside juktie pryövem tjïrrehtidh</p>
    <p>åvtelhbodti</p>
    <p type="listitem"> hokseme eejhtegh bïevnesetjaalegem åådtjeme jïh bïevnesh åådtjeme</p>
    <p>tjïrrehtimmien jïh dåarjelimmien bïjre</p>
    <p type="listitem"> learohkigujmie soptsestamme daate pryöve edtja viehkine årrodh ihke</p>
    <p>lohkehtæjja maahta learoehkidie dan bööremes lierehtimmiem vedtedh</p>
    <p type="listitem"> tïjjem vadteme tjïrrehtimmien mænngan juktie maehtedh vuarjasjidh jïh</p>
    <p>illedahkide fïere guhten learoehkasse dåarjelidh</p>
    <p xml:lang="est">3.<em type="bold"> </em>MEARAN TJÏRREHTEMINIE  </p>
    <p>Pryövereeremesysteemesne (PAD) (<em type="italic">(https://pas.udir.no) </em>gaavnh <em type="italic">Instruksjon for gjennomføring</em> mij buerkeste guktie datne edtja pryövem tjïrrehtidh, jïh mah ryöjredimmieh </p>
    <p>mejtie tjoerh darjodh pryöven åvtelen. Daesnie aaj vuarjasjimmiebïhkedimmiem gaavnh mij buerkeste guktie edtja pryövide staeriedidh.</p>
    <p>  Datne tjoerh veele lohkedh jïh gïehtjedidh <em type="italic">Instruksjon for gjennomføring</em> guhkiem åvtelen </p>
    <p>datne goerehtallemepryövem tjïrrehth learohkigujmie. Datne tjoerh aktem jïjtse pryöveheeftem meatan utnedh klaassetjiehtjielasse maam nuhtjh, <em type="italic">Instruksjonine</em> ektine. Lissine aktem tsåahkam daarpesjh mij tïjjem vaalta, tjöödtjesthtsåahka. Dennie tjaalegisnie <em type="italic">Instruksjon</em> tjåådtje man guhkiem learohkh edtjieh utnedh laavenjasside </p>
    <p>loetedh fïerhtene sæjrosne. Dastegh baaja learoehkidie dan guhkiem gïehtelidh goh jïjtje sijhtieh, learohkh ovmaereles strategijigujmie sijhtieh buektiehtidh laavenjasside staaran darjodh. Daah leah learohkh mejtie pryöve edtja vueptiestidh dan åvteste faatoes</p>
    <p>strategijeevtiedimmie lea dïhte veaksahkommes prediktovre dastegh learohkh</p>
    <p>      Sæjroe matematihketsagkesh mænngan åadtjoeh. Dan åvteste tjoerh veelelaakan fulkesidh tïjjemieride bïhkedassesne.<em type="italic"> </em> <em type="italic"> </em> </p>
    <p xml:lang="vep">4.<em type="bold"> </em>PRYÖVEN MÆNNGAN  </p>
    <p>Vuelielisnie bïevnesh gaavnh guktie edtjh toelhkestidh jïh dåarjelidh illedahkide goerehtallemistie. Göökte tjiehpiesvoetesuerkieh dejnie uvtemesth tjiehpiesvoetine ryöknedimmesne möölesuvvieh goerehtallemepryövesne. <em type="italic">Damtijidh jïh buerkiestidh</em> leah </p>
    <p>mejtie learohke maahta tsiehkieh damtijidh mah taalh jïh stoeredahkh meatan utnieh. Laavenjassh pryövesne buerkiestieh vihties tsiehkieh mejtie maahta loetedh viehkine ryöknedimmeste. Learohkh tjuerieh guarkedh taalh tseahkan gårrelgieh, jïh tjuerieh</p>
    <p>maehtedh aktem mentaale maallem darjodh dan matematihkeles ektiedæmman, vuesiehtimmien gaavhtan åestedh jïh doekedh. <em type="italic">Nuhtjedh jïh gïetedidh</em> lea strategijh veeljedh  juktie dåeriesmoerh loetedh. Pryöve möölehte guktie learohke maahta aelhkie  strategijh nuhtjedh gosse veahkah juaka jïh klaassifiserede, jïh aelhkie aerviedimmieh darjodh.  </p>
    <p>Juktie learohki uvtemesth tjiehpiesvoeth ryöknedimmesne möölehtidh, laavenjassh leah evtiesovveme njieljie teemaj sisnjeli: <em type="italic">Ryökneme, taalegoerkese, taaleraajroe jïh taalesïeve </em></p>
    <p><em type="italic">jïh ryöknedimmie</em>. Fïereguhte dejstie njieljie teemijste goerehtallemepryövesne åehpiedehteme sjædta vuelielisnie. Fïereguhten teemese learohki evtiedimmiem buerkeste, jïh såemies vihties learohkevuesiehtimmieh vadtasuvvieh. Vijriesåbpoe haestemh buerkeste mejtie viesjies learohkh dåastoeh fïerhten teeman sisnjelen, jïh </p>
    <p>muvhth raeriestimmieh darjoemidie vadtasuvvieh mah maehtieh learoehkidie viehkiehtidh dejtie haestiemidie haalvedh.</p>
    <p>Teemaj mænngan buerkiestimmieh golme learoehkijstie gaavnh (learohkeportrehth) gaajh joekehts illedahkigujmie goerehtallemepryövesne. Daah portrehth leah tjaalasovveme  learohki vaestiedassi mietie mah lin meatan evtiedimmesne goerehtallemepryöveste. Portrehth soptsestieh maam learohkh leah vuesiehtamme dah haalvoeh jïh eah haalvoeh</p>
    <p>pryövesne. fïerhten learohkeportrehtese raeriestimmieh vadtasuvvieh juktie guhkiebasse learohkem dåarjelidh.</p>
    <p>Dåarjelimmie learoehkijstie tjoeperdimmieraasten nuelesne</p>
    <p>Goerehtallemepryöve ryöknedimmesne fokusem åtna taalegoerkesasse jïh ryöknedimmietjiehpiesvoetese. Daate lea daerpies bigkemegierkieh juktie vihkielommes tjiehpiesvoeth ryöknedimmesne vejtiestidh jïh matematihkem lïeredh. Edtja illedahkem</p>
    <p>goerehtallemepryöveste ryöknedimmesne 2. daltesasse åtnasovvedh goh våarome akten soptsestæmman learoehkinie jïh eejhtegigujmie, juktie dam guhkiebasse dåarjelimmiem learoehkistie soejkesjidh. Ektesne dijjieh maehtede bæjjese bïejedh våaroehtamme lïerehtimmieulmieh dan guhkiebasse barkose. Soptsestidie ektesne guktie learohke</p>
    <p>maahta jaksedh dejtie ulmide mah bïejesuvvieh. Vihkeles fokusem utnedh naan gille ulmide fïerhten aejkien, mejtie maahta jaksedh.</p>
    <p>Sæjroe</p>
    <p xml:lang="nob">ÅTNOE ILLEDAHKIJSTE</p>
    <p type="listitem"> Edtja learohkh tjoeperdimmieraasten nuelesne guhkiebasse dåarjelidh</p>
    <p type="listitem"> Lohkehtæjja tjuara eejhtegidie bïevnedh illedahki bïjre goerehtallemepryövesne jis</p>
    <p>vååjnoe goh learohke lea tjoeperdimmieraasten nuelesne, jïh dan gaavhtan lissie dåarjelimmiem daarpesje</p>
    <p type="listitem"> Learohkh mah eevre tjoeperdimmieraasten bijjelen skååredieh, maehtieh aaj</p>
    <p>guhkiebasse dåarjelimmiem daarpesjidh</p>
    <p type="listitem"> Tjuara illedahkide akten learoehkasse ektesne vuejnedh jeatjah bïevnesigujmie</p>
    <p>learohken bïjre</p>
    <p>Gosse learohkevaestiedasside toelhkeste lea vihkeles abpe pryövem ektesne vuejnedh. Årroeh våårege illedahkh toelhkestidh ajve aktede vaestiedasseste aktene laavenjassesne.</p>
    <p>Maahta jïjnjh bïevnesh gaavnedh jis learohken abpe heeftem gïehtjede. Vuartesjh gusnie plæjjohkemïerhkh taalesïevine jïh goerine, vuartesjh aaj notaatine jallh gusnie learohke tjaaleme sæjroebieline jallh jïjtse paehpierisnie. Daate maahta lissiebïevnesh vedtedh guktie learohke ussjede. Jis jueriedisnie, soptsesth learoehkinie jïh gihtjh mejtie learohke</p>
    <p>måjhta guktie ussjedi.</p>
    <p>Byöroe pryövem aktine aktine learoehkinie gïehtjedidh mij lea eevre tjoeperdimmieraasten bijjelen jïh nuelesne. Vuarjesjh mejtie learohkh tjoeperdimmieraasten nuelesne aevhkiem</p>
    <p>utnieh abpe pryövem gïehtjedidh. Veeljh dej veajkoej muvhth sæjroeh mejtie learoehkinie ektine vuartesjh. Daate byöroe sæjroeh sisveginie årrodh mah leah learohken lïhkemes evtiedimmiesovnen sisnjelen. Akte learohke mij guhkede tjoeperdimmieraasten nuelesne</p>
    <p>skåårede (vuartesjh portrehtem Jåvveste), maahta tuhtjedh gïerve jis lohkehtæjja abpe heeften tjïrrh plaerede jïh satne åådtje gaajhkide laavenjasside vuejnedh mejtie ij leah buektiehtamme jallh ij vaestiedamme. Dellie maahta buerebe årrodh naan gille sæjroeh veeljedh mejtie learoehkinie ektine gïehtjede.</p>
    <p>Juktie pryövem vijriesåbpoe gïehtjedidh aktene ellies klaassesne maahta såemies teemah jallh sæjroeh pryövesne veeljedh mejgujmie gaajhkesh  maehtieh ektesne barkedh.</p>
    <p>Mujhtieh gåarede <span type="quote">«kuvsjem»</span> darjodh learohkedåehkiejgujmie juktie sjïere dïejvesigujmie jallh tjiehpiesvoetigujmie guhkiebasse barkedh, mejgujmie gaajhkh learohkh dåehkesne tjabreminie. Dellie kanne akte learohke meatan aktene kuvsjesne, mearan akte jeatjah learohke lea meatan jieniebinie kuvsjine.</p>
    <p>Raeriestimmie gyhtjelasside learoehkidie tjoeperdimmieraasten nuelesne:</p>
    <p type="listitem"> Maahtah munnjien vuesiehtidh dam sæjroem pryövesne datne tuhtjïh lij lustemes?</p>
    <p type="listitem"> Mah laavenjassh desnie mejtie idtjïh guarkah guktie edtjh loetedh?</p>
    <p type="listitem"> Mah laavenjassh lin gïerve?</p>
    <p type="listitem"> Mah laavenjassh lij aelhkie darjodh?</p>
    <p>Raeriestimmie gyhtjelasside learoehkidie gosse barkeminie pryöven mænngan ellies klaassine:</p>
    <p>Sæjroe</p>
    <p type="listitem"> Maam dijjieh vienhtede mijjieh pryövebe gaavnedh daejnie sæjrojne?</p>
    <p type="listitem"> Guktie maehtebe ussjedidh juktie daam laavenjassem loetedh?</p>
    <p>Learohkh tjoeperdimmieraasten nuelesne daamtaj guhkiem tïjjem nuhtjieh dan åvteste dej leah ovmaereles strategijh, viesjies dïejvesh jallh fer vijries gïehtjedimmiestrategijh. Mijjieh sïjhtebe daam goerehtallemepryövine vueptiestidh, jïh dan åvteste pryövem tjïrrehtibie tïjjemieriejgujmie jïh bielelen viehkiedïrregh. Mænngan pryövem staeriedamme, maahta</p>
    <p>sjïehteladtedh ihke learohkh åadtjoeh laavenjasside loetedh mejtie idtjin vaestedh gosse pryövem tjïrrehtin. Staeredh boekte pryövem voestegh, jïh baajh dan mænngan learoehkidie raeffesne tjahkasjidh jïh dejtie mubpide laavenjasside loetedh klaerieplæjjohkinie. Daelie maehtieh maaje viehkiedïrregh nuhtjedh. Learohkh joe</p>
    <p>bïhkedassem govleme jïh maehtieh vuesiehtimmide pryövesne vuartasjidh. Jeenjesidie ij leah daate nuekies ihke dah buektiehtieh jïjtjeraarehke barkedh dej jeatjah laavenjassigujmie. Learohkh EAH luhpiem åadtjoeh båajhtoeh vaestiedassh staeriedidh.</p>
    <p>Gaajh viesjies learohkh sijhtieh vaenie nåhtoem utnedh jïjtjeraarehke laavenjassigujmie pryövesne barkedh, jïh dan åvteste ibie dam raeresth. Akte nuepie lea learohke lohkehtæjjine ektine, dejtie laavenjasside dorje mejtie satne idtji asth pryövesne darjodh.</p>
    <p>Dellie lohkehtæjja nuepiem åådtje jienebh gyhtjelassh gihtjedh jïh lissie bïevnesh åadtjodh man bïjre  learohke guarka, jïh mejnie tjabreminie. Daate maahta voestes  lïhtse årrodh dennie guhkiebasse goerehtallemisnie.</p>
    <p>Evtiedimmie goerkesistie jïh tjiehpiesvoetijste</p>
    <p>Digkedeminie mejtie goerkese evtiesåvva tjiehpiesvoeti åvtelen, tjiehpiesvoeth goerkesen åvtelen, jallh mejtie dah sinsitnien baalte evtiesuvvieh. Hævvi vienth dah sinsitnien baalte evtiesuvvieh. Learohkh viesjies taaledïejvesigujmie daamtaj viesjies tjiehpiesvoeth utnieh</p>
    <p>ryöknemisnie jïh taaleryöknedimmesne. Learohkh mah tjabreminie ryöknedh, daamtaj viesjies dïejvesegoerkesem utnieh ektiedamme taalide.</p>
    <p>Learohkh dïejvesh jïh tjiehpiesvoeth meatan utnieh gosse skuvlese båetieh. Aareh gïeleevtiedimmien jïh ryöknemen tjïrrh dah leah vihkeles maahtoem vejtiestamme mij våaroeminie sjædta tjiehpiesvoetide ryöknedimmesne jïh matematihkem lïeredh.</p>
    <p>Goerkese ektiedamme dïejvesidie goh vuesiehtimmien gaavhtan stuerebe goh, vielie, jallh taalebaakoeh jïh ryöknemetjiehpiesvoeth leah dïrregh dan guhkiebasse lïerehtæmman.</p>
    <p>Joe skuvleaalkoven lohkehtæjjah maehtieh vïhtesjidh learohkh joekehts maahtoem utnieh. Mearan muvhth learohkh eah maehtieh vielie goh vïjhtese ryöknedh kardinaale goerkesinie, mubpieh learohkh maehtieh taalh tjåanghkan bïejedh suerkesne 0 – 100. Skuvlesne maahta aktem matteuseffektem vïhtesjidh, joekehtse learohki gaskem sjïdtede dej voestes skuvlejaepiej.  Goerehtallemepryövi aajkoe lea joekehtsh vueptiestidh, guktie</p>
    <p>maahta voerkeslaakan barkedh dïejvesegoerkesem jïh ryöknemetjiehpiesvoetide lissiehtidh dej  viesjiehtommes learohki luvnie.</p>
    <p>Sæjroe</p>
    <p>Ij leah akte geajnoe dejtie vihkielommes tjiehpiesvoetide ryöknedimmesne – learohkh sjïere evtiedimmieh utnieh, men såemies tjåenghkies væhtah. Ihke learohkh edtjieh væjkele sjïdtedh ryöknedidh, dellie göökte maadthgierkieh tjuerieh stïeresne årrodh: dah tjuerieh maehtedh jearsoeslaakan jïh fleksijbele ryöknedidh, jïh dah tjuerieh hijven</p>
    <p>taalegoerkesem utnedh. Learohki evtiedimmien gaavhtan lea joekoen vihkeles veele barkedh learohki ryöknemedarjomigujmie dej voestes jaepiej skuvlesne. Ryökneme lea daerpies juktie learohki taalegoerkesem evtiedidh, lissine learohkh jeenjemasth ryöknemestrategijh nuhtjieh laavenjasseloetemisie. Dah jeanatjommes learohkh sijhtieh</p>
    <p>vielie effektijve jïh fleksijbele strategijh evtiedidh mearan væjkalåbpoe sjidtieh ryöknedh, jïh buerebe taalegoerkesem åadtjodh. Såemies learohkh tjöödtjestieh, dah jåerhkieh aelhkie strategijh nuhtjedh (vuartesjh<em type="italic"> Ryöknedimmie</em> vuelielisnie). Daah learohkh leah vaahresne matematihketsagkesh evtiedidh. Dan åvteste vihkeles learoehkidie </p>
    <p>guhkiebasse viehkiehtidh naive jïh rigide ryöknemestrategijijste, vielie effektijve strategijide jïh akten vielie fleksijbele strategijeåtnose.</p>
    <p>Noerhtelaantine joekehtibie sjïere jïh sïejhme matematihketsagkesi gaskem. Daamtaj dïejvesh gietskies jïh gamte definisjovne åtnasuvvieh (vuartesjh vuesiehtimmien gaavhtan Lunde 2008). Såemies dejstie learoehkijstie mah matematihkine tjabreminie, sjïere matematihketsagkesh utnieh. Dam ektede nåakebe mujhtesefunksjovnese, kognitijve </p>
    <p>faktoridie jallh abstraksjovnetsagkesidie (Holm, 2002). Dejtie learoehkidie sjïere matematihketsagkesigujmie, byöroe vuarjasjidh mejtie daerpies lissie dåarjelimmiem aaj mierien ålkolen sjïehtedamme lïerehtimmeste, ööhpehtimmielaaken mietie. Prievien mietie F-04-13 skuvle dïedtem åtna nåhtoem lïerehtimmeste vuarjasjidh, åvtelen PPD:se</p>
    <p>vuesehte, jïh eventuelle nænnoestimmie sjïereööhpehtimmien bïjre. Goerehtallemepryöve maahta meatan årrodh aktene dagkeres vuarjasjimmesne.</p>
    <p>Gelline skuvline sæjhta naan learohkh årrodh mah utnieh dam maam mijjieh gåhtjobe sïejhme matematihketsagkesh. Lunden mietie (2008) dellie sæjhta akte ovreakta årrodh gaskem learohken kognitijve fungeradimmiem, ööhpehtimmiem jïh jeatjah faktovrh mah lïerehtimmiem tsevtsieh, jïh daate ovreakta jeenjemasth learohken</p>
    <p>matematihkelïerehtimmiem heerrede.  Muvhth dejstie learoehkijstie mah tjoeperdimmieraasten nuelesne skååredieh, sïejhme matematihketsagkesh utnieh. Dejtie learoehkidie edtja råajvarimmieh soejkesjidh mierien sisnjelen sjïehtedamme lïerehtimmeste, goh akte lïhtse aareh råajvarimmesne. Learohkh sïejhme</p>
    <p>matematihketsagkesigujmie daamtaj viesjies dïejvesegoerkesem, jïh naive jïh rigide strategijeåtnoem utnieh. Juktie ovmaereles strategijeåtnoe nåake våaromem vadta dan guhkiebasse lïerehtæmman, daate maahta tsagkesh vedtedh matematihkine mænngan skuvletïjjen dastegh råajvarimmieh eah vadtasovvh (vuartesjh vuesiehtimmien gaavhtan</p>
    <p>Lunde, 2008 jallh Ostad, 2008 jïh 2010).</p>
    <p>Voestes bielie goerehtallemepryöveste (eejehtimmien åvtelen) åajvahkommes dïejvesegoerkesem jïh ryöknemetjiehpiesvoeth möölehte. Mubpie bielie pryöveste åajvahkommes taaleryöknedimmiem möölehte (addisjovne, subtraksjovne jïh multiplikasjovne). Viesjies learohkh daamtaj ryöknemestrategijh nuhtjieh juktie laavenjassh loetedh taaleryöknedimmesne. Juktie dejtie learoehkidie vueptiestidh dle</p>
    <p>Dah referansh mah daennie tjaalegisnie vadtasuvvieh, læstosne gaavnh raeriestimmiejgujmie vielie</p>
    <p>lohkemen bïjre</p>
    <p>Sæjroe fïerhte sæjroe aktem tïjjemieriem åådtjeme. Tïjjemierie lea bïejesovveme naemhtie guktie learohkh mah ovmaereles jïh nåake effektijve strategijh nuhtjieh, eah sån sïjhth gaervies sjïdtedh gaajhki laavenjassigujmie sæjrosne tïjjemierien sisnjelen. Voestes bielesne pryöveste tïjjemierie guhkebe.</p>
    <p>Vihkeles parallellelaakan barkedh learohki dïejvesidie jïh tjiehpiesvoeth evtiedidh. Doh viesjiehtommes learohkh daarpesjieh guhkiem gïehtelidh</p>
    <p type="listitem">• aktem hijven taaledïejvesem evtiedidh (vuesiehtimmien gaavhtan lïhkemes</p>
    <p>taale,taalh veesmedh jïh seamma jïjnjh)</p>
    <p type="listitem">• abpe barkoesuerkesne 0-100 barkedh: daate lea vihkeles juktie guarkedh guktie posisjovnesysteeme lea bæjjese bigkeme aktigujmie jïh luhkiejgujmie</p>
    <p type="listitem">• taalesuerkesne 0-1000 barkedh, juktie daajroem vijriedidh posisjovnesysteemen bïjre</p>
    <p type="listitem">• jïjtse strategijeåtnoem evtiedidh ektiedamme addisjovnese: viesjies learohkh</p>
    <p>viehkiem jïh dåarjoem daarpesjieh juktie vaedtsedh <span type="quote">«gaajhkem ryöknedh»</span>- strategijijste, <span type="quote">«guhkiebasse-ryöknedh»</span> strategijide, jïh mænngan aelkedh daajroeh nuhtjedh taali jïh taalefaaktaj bïjre goh våarome ryöknedæmman</p>
    <p type="listitem">• jïjtse strategijeåtnoem evtiedidh ektiedamme subtraksjovnese: vaedtsedh</p>
    <p>ryöknemestrategijijste, juktie daajroeh nuhtjedh taali jïh taalefaaktaj bïjre goh våarome ryöknedæmman</p>
    <p type="listitem">• konkreetigujmie barkedh jïh daam dåehkieryöknemasse ektiedidh goh våarome juktie  multiplikasjovnem guarkedh</p>
    <p>Dah ellen viesjiehtommes learohkh 3. daltesisnie annje daarpesjieh ryöknemedarjomigujmie barkedh, veahkah viertiestidh jïh veahkam taalesymbovlese</p>
    <p>ektiedidh.</p>
    <p>Teemah vuelielisnie jïh learohkeportrehth såemies raeriestimmieh vedtieh dan guhkiebasse barkose learoehkidie</p>
    <p>Raeriestimmie vielie lohkemen bïjre</p>
    <p type="listitem" xml:lang="dan">• <em type="italic">Matematikvanskeligheder</em>  </p>
    <p>Ryökneme</p>
    <p>Hijven tjiehpiesvoeth ryöknemisnie leah joekoen vihkeles juktie taalegoerkesem, ryöknedimmietjiehpiesvoeth jïh strategijh evtiedidh mah leah laavenjasseloetemasse ektiedamme. Juktie væjkele ryöknijh sjïdtedh dle learohkh aktem uvtemesth goerkesem vïjhte prinsihpijste daarpesjieh. Learohkh tjuerieh taaleraajroem maehtedh (taali nommh)</p>
    <p>jïh daejredh taalh aktem vihties öörnegem utnieh (ordinaliteete). Dah tjuerieh aaj guarkedh aktese aktese- korrespondansem guarkedh, daate sæjhta jiehtedh fïerhte aate ajve ikth ryöknesåvva, jïh ij sïjhth maam jiehtedh mennie öörnegisnie aatide ryöknoe. Lissine learohkh tjuerieh lïeredh dïhte minngemes taale dïhte, mij lea dam abpe veahkam maam</p>
    <p>ryökneme (kardinaliteete). Ij gåaredh gyhtjelassh vaestiedidh goh <span type="quote">«man jïjnje»</span> bielelen dam</p>
    <p>Sæjroe kardinaale aspektem guarkedh. Dah jeanatjommes learohkh dam lierieh åvtelen dah skuvlesne aelkieh.</p>
    <p>Learohkevuesiehtimmie  Daanen uvte göökte luhkieh, akte vïjhte jïh golme kråvnah. Daane luhkie soermh sov uvte steerie mearan akti akti ryöknoe goske låhkan båata. Dle jåarhka mearan akti akti soermem <span type="quote" xml:lang="nob">«vïbpelde»</span> goske 20 båata. Dïhte tjöödtjeste, aktem gietem bæjjese steerie soermigujmie geerjehtamme jïh guhkiebasse ryöknoe 21, 22, 23, 24, 25. Dle dejtie</p>
    <p>golme kråvnide tjuvtjede jïh ryöknoe 26, 27, 28.</p>
    <p>Klaasse taaleraajroejgujmie barka. Lohkehtæjja 5, 10, 15, 20 taavlesne tjaala. Læjsa edtja guhkiebasse ryöknedh. Dïhte ryöknoe 5, 10, 15, 20, 30, 40.</p>
    <p>Daane vuesehte satne maahta beetnegidie ryöknedh, men ij dejtie öörneldihkie dåehkide nuhtjh juktie luhkine jïh vïjhtine ryöknedh. Seamma tïjjen Daane vuesehte satne buektehte öörnegem steeredh ryöknemisnie.  Læjsa ij buektehth taalemöönsterem damtijidh maam lohkehtæjja taavlesne tjaala. Mejtie dïhte ajve dam minngemes taalem vuartesje.</p>
    <p>Åvtelen learohkh leah guarkeme guktie taalesysteeme lea bæjjese bigkeme luhkiejgujmie jïh aktigujmie, taalh sijhtieh årrodh taalh jïh tjoejh mah eah naan mïelem utnieh. Luhkiesertiestimmieh maehtieh gïerve årrodh gellide learoehkidie. Doh taalh 11-20 eah</p>
    <p>dam sïejhme njaalmeldh möönsterem utnieh  (göökteluhkie akte, göökteluhkie göökte, njieljieluhkie akte njieljieluhkie göökte jnv) men aktem jïjtse logiske struktuvrem utnieh. Juktie ektiedimmieh jïh möönsterh taaleraajrojne vueptiestidh lea vihkeles learohkh taaligujmie berkieh tjuetien raajan. Hijven taalegoerkese taalide 100 raajan sæjhta</p>
    <p>jiehtedh learohkh maehtieh guhkiebasse ryöknedh (dovne bæjjese jïh våålese), luhkiej bijjelen, gööktine gööktine, vïjhtine vïjhtine jïh luhkine luhkine saaht man taalen raejeste göökte sifferigujmie.</p>
    <p>Hijven taalegoerkese learoehkidie viehkehte tjåanghkan ryöknedh ovmessie struktuvreradamme dåehkieh, naemhtie goh Daane voejhkele. Mearan Daane aktine ryöknoe, akte learohke hijven taalegoerkesinie sæjhta våaroeminie utnedh göökte luhkieh</p>
    <p>leah göökteluhkie, jïh ryöknedh 20, 25 jïh 28. Gosse hijven taalegoerkesem åtna edtja aaj daejredh dåehkieh eah tjoerh ryöknesovvedh akten vihties öörnegen mietie.</p>
    <p>Evtiedimmie ryöknemetjiehpiesvoetijste  Jïjnjh learohkh soermide nuhtjieh gosse ryökneminie, mij lea akte hijven strategije noere aaltarisnie. Soermine ryöknedh maahta aaj mij akt årrrodh maam learohkh darjoeh juktie dam konkrete jïh dam abstrakte aktanidh. Siejhme learohkh ånnetji ånnetji orrijieh soermine ryöknedh goske aelkieh njaalmeldh ryöknedh,</p>
    <p><span type="quote">«nijhkemeryöknedh»</span> jallh aktene mentaale taalesievesne ryöknedh 2. – 3. daltesisnie. Dellie aelhkebe sjædta learoehkasse åejjieryöknemestrategijh nuhtjedh  - mij lea dïhte våarome matematihken maahtose. Learohkh ahkedh jearsoesåbpoe sjidtieh dej</p>
    <p>Sæjroe prinsihpigujmie ryöknemasse mah leah bijjielisnie neebneme, jïh jearsoesåbpoe jïh veelebe sjidtieh gosse dejtie nuhtjieh. Mænngan learohkh lierieminie dovne bæjjese jïh våålese ryöknedh,  gööktine jïh gööktine, vïjhtine jïh vïjhtine jïh luhkine jïh luhkine.</p>
    <p>Dååjrehtimmieh learohkh åadtjoeh gosse ryöknoeh juktie dåeriesmoerh jïh laavenjassh loetedh, dejtie viehkiehtieh taalefaaktah automatiseradieh, goh vuesiehtimmien gaavhtan2 + 3 lea vïjhte. Faatoes goerkese ryöknemistie maahta akte heaptoe årrodh juktie taalegoerkesem evtiedidh. Nåake ryöknemetjiehpiesvoeth leah ektiedamme minngebidie tsagkesidie ryöknedimmine. Jalhts maanah matematihketsagkesigujmie daamtaj maehtieh jïh guarkah dejtie vihkielommes</p>
    <p>prinsihpide ryöknemisnie, vuesiehtimmien gaavhtan taaleraajroe jïh akti akti korrespondanse, maehtieh dåeriesmoerh utnedh guarkedh ij leah vihkeles mennie öörnegisnie dah ryöknoeh. Daate aktem faatoes goerkesem jïh tjiehpiesvoetem vadta ryöknemistie.</p>
    <p>Geajnoe guhkiebasse  Åvtelen dïhte guhkiebasse barkoe maahta aelkedh, lea vihkeles vielie daajroem åadtjodh guktie learohke ryöknoe goh dam maam goerehtallemepryöve maahta vedtedh. Gosse</p>
    <p>oktegh learoehkinie maahta vïhtesjidh guktie learohke ryöknemelaavenjassh luetieh, jïh soptsestidh dan bïjre maam vuajna. Man gåhkese learohke maahta ryöknedh? Learohke maahta öörnegem steeredh ryöknemisnie bielelen soermide nuhtjedh jallh daeverh</p>
    <p>doehtedidh? Learohke maahta  sov sisnjielisnie ryöknedh? Learohke maahta bæjjese jïh våålese ryöknedh saaht man taaleste, luhkiej bijjelen ryöknedh, tjuetiej bijjelen, ryöknedh gööktine jïh gööktine, vïjhtine jïh vïjhtine, luhkine jïh luhkine jïh naemhtie guhkiebasse? Baajh learohkem buerkiestidh jïh gihtjh gyhtjelassh. Soptsestimmien tjïrrh daajroem åådtje</p>
    <p>guktie learohke ussjede jïh guktie learohke ryöknemem guarka. Soptsestimmien aajkoe lea learoehkasse daajroem vedtedh jïjtse ryöknemetjiehpiesvoeti bïjre, jïh mejnie edtja guhkiebasse barkedh juktie væjkele ryöknijinie sjïdtedh.</p>
    <p>Vaeltieh maaje eejhtegidie meatan juktie learohkem dåarjelidh. Learohke tjuara nuepiem åadtjodh dovne ov-öörneldihkie jïh öörneldihkie dåehkieh ryöknedh. Nuhtjedh maaje daeverh, taalesïevem (mïerhkigujmie jïh gåaroes taalesïevine) jïh tjuetiekaarhtem juktie</p>
    <p>ryöknemem dåarjoehtidh. Ulmie lea learohke edtja aktem jïjtse sisnjeles taalesïevem tseegkedh jïh struktuvrem guarkedh taaleraajrosne (vuartesjh teemide <em type="italic">Taaledïejvesh </em>jïh <em type="italic">Taaleraajroe jïh taalesïeve</em>).  </p>
    <p>Ryökneme daamtaj åtnasåvva goh strategije juktie laavenjassh jïh praktihkeles dåeriesmoerh loetedh. Jïjnjh learohkh jåerhkieh aelhkie ryöknemestrategijh nuhtjedh juktie addisjovne-, subtraksjovne- jïh multiplikasjovnelaavenjassh loetedh. Daam ållermaahteme teeman nuelesne <em type="italic">Ryöknedimmie.</em>  </p>
    <p>Raeriestimmie vielie lohkemen bïjre<em type="italic"> </em><em type="italic"> </em><em type="italic"> </em> </p>
    <p>Tjaelije jïh berteme leah tjaalasovveme lidteratuvrelæstosne tjaalegen minngiegietjesne.</p>
    <p>Sæjroe</p>
    <p type="listitem" xml:lang="nob">• Tall og tanke, kapihtele 3</p>
    <p type="listitem" xml:lang="nno">• Matematikk på småskoletrinnet</p>
    <p type="listitem" xml:lang="nob">• Alle teller, bielie B</p>
    <p>Taaledïejvesh</p>
    <p>Hijven goerkese matematihkeles dïejvesijstie lea akte dejstie vihkielommes krïevenassijste juktie dejtie uvtemesth tjiehpiesvoeth ryöknedimmesne evtiedidh. Dïejvesh goh</p>
    <p>vuesiehtimmien gaavhtan låhkoe, stööremes, jeenjemes, vaenebe, göökte unnebe, man gellie, gaske, nuelesne jïh bijjelen leah vihkeles dïejvesh mah leah ektiedamme gïeleevtiedæmman sïejhmelaakan, jïh evtiedæmman learohki matematihkeles gïeleste sjïerelaakan. Tjuara dïejvesidie taalide ektiedidh, dovne taalesymbovlh jïh taalebaakoeh.</p>
    <p>Dååjrehtimmien tjïrrh ryöknemisnie maanah lierieh vuesiehtimmien gaavhtan vïjhte lea veele akte vielie goh njieljie. Vïjhte stuerebe goh golme, göökte vaenebe goh njieljie jïh numhtie vijriebasse.</p>
    <p>Evtiedimmie taaledïejvesijstie aalka dïejvesidie bijjielisnie guarkedh, naakede dah jeanatjommes learohkh darjoeh gosse skuvlem aelkieh. Lissine learohkh tjuerieh kvantiteetem guarkedh, daate sæjhta jiehtedh taalh veahkide vuesiehtieh. Daamtaj gïeleåtnoe ektiedamme taalide jïh taalegïetedæmman, lea tsevtseme destie man bïjre</p>
    <p>soptsestibie, naakede mij maahta stoerre haestemh årrodh learoehkidie. Akte stoerre taale lea vuesiehtimmien gaavhtan ij naan tjïelke stoeredahke. Muvhten aejkien dle akte stoerre taale akte millijovne. Muvhten aejkien luhkie maahta akte stoerre taale årrodh.</p>
    <p>Hijven taaledïejvese lea aaj maehtedh guarkedh jïh nuhtjedh ovmessie soptsestimmievuekieh. Maahta aktem veahkam vïjhte eeplajgujmie vuesiehtidh viehkine baakojste <span type="quote">«vïjhte»</span> , vïjhte sïevijste ||||| jallh taalesymbovleste 5. Learohkh aaj tjuerieh</p>
    <p>maehtedh vuesiehtimmiejgujmie jarkoestidh.</p>
    <p>Taali leah jïjtsevoeth. Göökte taalh mah tjåanghkan bïejesuvvieh, akte orre taale sjidtieh. Datne maahtah joekehtsem göökti taali gaskem gaavnedh gosse dam aktem taalem dehtie mubpijste geasa. Maahta taalh guektelen juekedh jïh guektiengïerth darjodh.</p>
    <p>Learohkevuesiehtimmie  Tanja 8 jïh 9 tjåanghkan beaja jïh tjaala 71 gærjesne tjaala.</p>
    <p>Krihke jïh Kaarije aktem luhkiestuhtjem jïh njieljie kråvnastuhtjh utnieh jïh edtjieh bovresne mïnnedh. Dah edtjieh beetnegidie seammalaakan sijjen gaskem juekedh.</p>
    <p>Krïhke lea jueriedisnie guktie edtjieh dam darjodh. Jis voelpese kråvnide vadta, kanne håjnoes sjædta dan åvteste vaenemes åådtje.</p>
    <p>Klaasse sijjieaarvojne barkeminie jïh taalh unifix-klåbpoejgujmie bigkie. Lohkehtæjja Jåhham gihtjie mejtie dïhte daajra man gellie luhkieh lea taalesne 34. Jåhha vaestede taalesne 34 göökte luhkieh jïh akte luhkienjieljie.</p>
    <p>Sæjroe</p>
    <p>Tanja daamtaj taalide molse? Sïejhmemes learohkh 3. daltesisnie daejrieh guktie mijjieh taalh tjaelebe. Muvhth learohkh dysleksijinie lohkemehaerine tjabreminie gosse luhkieh jïh taalh tjaelieh. Fokusem utnedh guktie mijjieh taalh tjaelebe, maahta viehkine årrodh learoehkidie.</p>
    <p>Krïhke ij vuejnieh luhkie maahta juakasovvedh unnebe dåehkine. Lij sïjhteme jueriedisnie årrodh dastegh dah edtjin luhkie kråvnah juekedh? Hijven taaledïejvese akten hijven</p>
    <p>goerkesasse posisjovnesysteemeste bigkie, guktie taalh leah bæjjese bigkeme jïh aarvoe sifferijstie taalesne. Aaj lijsie learoehkidie taalide joekehtslaakan juekedh. Mænngan gosse daate goerkese evtiesåvva, taale 23 ij sïjhth vielie vuajnalgidh goh 23 ektievoeth, men aaj goh akte ektiedimmie dejstie göökte bielijste 20 jïh 3, jallh 2 luhkiedåehkieh jïh 3 akth.</p>
    <p>Jåhha maahta 34 dåehkine juekedh, jïh maahta aarvoem jiehtedh fïerhten dåahkan, bielelen dïhte dåehkiebïejeme sjeahta dejnie joekedimmine posisjovnesysteemesne.</p>
    <p>Lohkehtæjja byöroe Jåhhan vaestiedassine vijriesåbpoe barkedh jïh gihtjedh mejtie dïhte maahta taalem 34 jeatjahlaakan juekedh, jallh mejtie 14 maahta juakasovvedh luhkine jïh aktine. Jåhha laavenjassem båajhtode guarkeme, jallh tjabreminie sijjie-aarvojne? Dejtie learoehkidie mah viesjies goerkesem utnieh guktie taalh leah bæjjese bigkeme (luhkieh jïh</p>
    <p>akth) laavenjassh goh 70 + __ = 71 seamma krievije årrodh goh 34 + __ = 72. Fleksijbele taaledïejvese lea eevre daerpies jis edtja maehtedh radtjoeslaakan ryöknedidh taaligujmie mej jienebh sifferh.</p>
    <p>Learohkh mah tjabreminie goerkesinie jïh åtnojne posisjovnesysteemeste, sijhtieh stoerre haestemh dåastodh gosse edtjieh addisjovnine jïh subtraksjovnine ryöknedidh taaligujmie mej jienebh sifferh.</p>
    <p>Evtiedimmie taalediejvesijstie  Evtiedimmie taaledïejevesijstie aalka aareh gïeleevtiedimmine jïh dåårjehtimmieh ryökneminie. Learohki baakoevåarhkoe evtiesåvva, jïh gïelediejvesh gårrelgieh matematihkeles ektiedimmide jïh sisvegasse.</p>
    <p>Mænngan learohkh aelkieh taalh veahkide ektiedidh. Gosse learohkh voestes aejkien taalide dåastoeh, dah taalese vuejnieh goh akte elliesvote, jïh taalem abpe veahkese ektede saaht man gellie sifferh taale åtna. Fiereguhte  siffere taaline mej jienebh sifferh ij naan mïelem utnieh learoehkidie, jïh dah eah posisjovnesysteemem nuhtjieh juktie lohkedh jallh soptsestidh fiereguhte siffere aktem aarvoem vuesehte. Easkah gosse dah aktem goerkesem posisjovnesysteemeste evtiedamme, learohkh nuekies maahtoem utnieh taalide fleksijbeleslaakan nuhtjedh. Daelie maehtieh taalem</p>
    <p>juekedh aktine jïh luhkine, daejrieh mah aarvoeh dah ovmessie sifferh utnieh, jïh abpe taalese vuejnieh goh summe dejstie bielijste. Dellie learohkh aktem hijven våaromem utnieh jijtsh vuekieh evtiedidh taaleryöknedæmman (taaligujmie mej jienebh sifferh), jïh vejtiestidh jïh guarkedh algoritmidie dejtie njieljie ryöknedimmiesåarhtide.</p>
    <p>Jïjnjh dejstie learoehkijste mah tjabreminie taalediejvesh evtiedidh, taalide vuejnieh goh akte guhkies, aktedimensjovnale taaleraajroe gusnie dah sifferh taaline eah naan</p>
    <p>Sæjroe mielem utnieh fiereguhtene haeresne. Goh akte konsekvense dle gïerve sjædta lohkedh, tjaeledh jïh nuhtjedh stoerre taalh. Learohkh viesjies taalegoerkesinie sijhtieh aktem viesjies våaromem utnedh gosse edtjieh ryöknedidh taaligujmie jienebi sifferigujmie. Jïjnjh dejstie learoehkijstie aelhkie ryöknemestrategijh nuhtjieh goh</p>
    <p><span type="quote">«gaajhkem ryöknedh»</span>strategijh (vuartesjh teemam <em type="italic">Ryöknedimmie </em>vuelielisnie).    </p>
    <p>Geajnoe guhkiebasse  Dejtie viesjiehtommes learoehkidie dïhte guhkiebasse barkoe maahta aelkedh learohki baakoegoerkesem goerehtalledh goh stööremes, unnemes, jeenjemes, vaenemes. Voejhkelh aaj gaavnehtidh man stoerre taalh learohkh maehtieh sov uvte vuejnedh jïh</p>
    <p>akten vihties veahkese ektiedidh. Dejtie jeanatjommes learoehkidie tjoeperdimmieraasten nuelesne lea vihkeles haarjanidh lohkedh jïh tjaeledh stoerre taalh.</p>
    <p>Gellide learoehkidie akte stoerre sïlle taalese 23 ryöknedh goske guarka taale 23, 2 luhkieh jïh 3 akth åtna. Learohkh jïjnjh jïh gelliesåarhts haestemh daarpesjieh ektiedamme siffere-aarvose. Konkretiseradimmiematerijelle mij fokusem åtna taalh juekedh luhkine jïh aktine (abakus<em type="italic">, u</em>nifix-klåbpoeh, beetnegh jïh numhtie vijriebasse) maahta åtnasovvedh </p>
    <p>taalh bigkedh. Byöroe aaj doh seamma taaleveahkah guvviedidh jïh tjaeledh goh addisjovne. Akte tjuetiekaarhte maahta åtnasovvedh juktie taali struktuvrem goerehtidh. Gosse goerehte mij heannede gosse bæjjese, våålese jïh lajtode njulhtjie, learohkh maehtieh goerkesem vejtiestidh guktie taalh leah bæjjese bigkeme.</p>
    <p>Vihkeles learohkh ovmessie vuesiehtimmievuekiej gaskem målsoeh. Jis fokusem åtna luhkide jïh aktide ajve gosse edtja maam akt ryöknedidh jïh stuhtjh bæjjese bïejedh, fokuse fer jïjnjem stuvresåvva laavenjasside loetedh. Dïhte vaenebh nuepieh vadta hijven</p>
    <p>dïejvesegoerkesem evtiedidh.</p>
    <p>Raeriestimmie vielie lohkemen bïjre</p>
    <p type="listitem">• Alle teller, bielie B posisjovnesysteemen bïjre</p>
    <p type="listitem" xml:lang="nob">• Tall og tanke, kapihtele 3</p>
    <p type="listitem" xml:lang="nob">• Hvorfor tall går i ball, kapihtelh 4 jïh 5</p>
    <p type="listitem">• GLSM, kapihtele 5</p>
    <p type="listitem" xml:lang="nno">• Matematikk på småskoletrinnet, kapihtelh 3 jïh 6</p>
    <p>Taaleraajroe jïh taalesïeve</p>
    <p>Joekoen vihkeles learohkh hijven daajroem utnieh taaleraajroem bïjre. Daate sæjhta jiehtedh learohkh taali nommide jïh struktuvrem taaleraajrosne maehtieh. Lissine learohkh tjuerieh jearsoes årrodh taalh veesmedh stoeredahken mietie, taalh jorpesjidh jïh daejrieh</p>
    <p>Veeljh aktem maallem gusnie uktsie båaloeh fierhtene posisjovnesne tjaakanieh guktie dah sertiestimmieh</p>
    <p>konkretiseradamme sjidtieh.</p>
    <p>Sæjroe taali gåhkoem gaskemsh. Mænngan learohkh sijhtieh aktem mentaale taalesïevem tseegkedh maam maehtieh nuhtjedh laavenjasseloetemisnie. Goerehtallemepryövesne daate våajnoes sjædta gosse learohkh radtjoeslaakan maehtieh taalh jïh veahkah reaktoe sæjjan taalesïevese bïejedh, jïh maehtieh vuesiehtimmien gaavhtan dam lïhkemes</p>
    <p>luhkiem damtijidh.</p>
    <p>Matematihkeööhpehtimmesne daamtaj ovmessie taalesïevh nuhtjie juktie struktuvrem vuesiehtidh taaleraajrosne jïh goh viehkiedïrrege taaleryöknedimmesne. Juktie maehtedh taalesïevem fleksijbeleslaakan ryöknedæmman nuhtjedh, lea eevre daerpies learohke hijven taalegoerkesem utnieh. Dellie learohkh maehtieh svihtjedh bæjjese jïh våålese taalesïevesne, jïh mïerhkesjimmide nuhtjedh sïevesne, vuesiehtimmien gaavhtan viehkine guhkiebasse ryöknedh taaleste 10.</p>
    <p>Learohkevuesiehtimmie  Meehte edtja mierhkesjidh gusnie 23 lea aktene taalesievesne gusnie ajve dah luhkieh leah mïerhkesjamme. Dïhte mïerhkem beaja 20 jïh 30 gaskoeh.</p>
    <p>Gåstan klaasse barkeminie dïejvesinie lihkemes taale. Gåsta jeahta 400 lea lïhkemes tjuetie taalese 315.</p>
    <p>Aanta aktem taalesievem dibrehtamme sov buertesne maam viehkine åtna taaleryöknedimmesne. Dïhte edtja ryöknedidh 15 – 3. Aanta soermem beaja taalese</p>
    <p>15 jïh jeahta akte. Dle taalesieven våålese svæhtja jïh ryöknoe göökte mearan taalese  14 tjuvtjede, jïh golme mearan taalese 13 tjuvtjede.</p>
    <p>Dejnie mïerhkesjimmine maam Meehte dorje, maahta vååjnedh goh dïhte lea jueriedisnie mejtie 23 lea lïhkemes 20 jallh 30, jïh ij eevre guarkah taali gåhkoem gaskemsh. Viesjies goerkese taalesïeveste daamtaj ektiedimmiem åtna viesjese taalegoerkesinie. Jeatjah væhtah viesjies taalegoerkesasse taalesïeveste  maahta årrodh learohke iktesth taaleste 0 ryöknoe, jïh bæjjese ryöknoe aktine aktine juktie reaktoe taalem gaavnedh</p>
    <p>taalesïevesne.</p>
    <p>Gåsta tjabreminie dïejvesinie lïhkemes taale. Dïhte veanhta lïhkemes taale iktesth akte stuerebe taale. Jïjnjh learohkh tjabreminie gïeledïejvesigujmie goh lïhkemes jïh vaenebe. Ööhpehtimmesne tjuara fokusem utnedh dovne gïeledïejvesidie jïh dejtie matematihkeles dïejvesidie.</p>
    <p>Aanta tjabreminie taalesïeven mietie svihtjedh gosse edtja dam barkoem darjodh (15 – 3).  Aanta dåarjoem daarpesje juktie maehtedh taalesïevem nuhtjedh goh viehkiedïrrege taaleryöknedæmman.</p>
    <p>Evtiedimmie goerkesistie taalesïeveste</p>
    <p>Sæjroe</p>
    <p>Goerkese taaleraajroste jïh taalesieveste aalka gosse leara taalebaakojde, taalesymbovlide jïh mennie öörneginie dah tjåadtjoeh. Daate lea daajroe ryöknemen bïjre. Mænngan learohkh aelkieh guarkedh man stoerre intervallh  taali gaskem, goh gaajhkh vïjhth leah gaskoeh doh göökte minngebe luhkieh. Dah guarkah 23 leah</p>
    <p>lihkebe 20 goh 30. Dah aaj guarkah  akte segmente aktede taalesieveste maahta jeatjah taaligujmie aelkedh goh 0, jïh dïhte maahta jeatjahlaakan juakeme årrodh goh 1. Learohkh maehtieh nuhtjedh daajroem taaleraajroen jïh taali aarvoen bïjre juktie vaaksjoehtidh jïh taalh taalesievese bïejedh.</p>
    <p>Mænngan learohkh sijhtieh aktem mentaale taalesievem evtiedidh maam maehtieh nuhtjedh gosse edtjieh bæjjese jïh våålese ryöknedh jïh laavenjassh loetedh (vielie dan bïjre <em type="italic">Ryöknedimmesne</em>). Vijriesåbpoe evtiedimmie sæjhta jiehtedh learohkh ij ajve bæjjese jïh våålese svihtjh taalesievesne men aelkieh taalesievem fleksijbeleslaakan nuhtjedh dåeriesmoereloetemisnie.  </p>
    <p>Learohkh dam mentaale taalesievem nuhtjieh gosse taalh stoeredahken mietie veesmieh. Gosse struktuvrem taalesievesne demtieh, maehtieh dam nuhtjedh juktie gåhkoem jiehtedh göökte taali gaskem, vuesiehtimmien gaavhtan mejtie 18 leah lihkemes 15 jalh 20.  Dastegh learohkh edtjieh aktem mentaale taalesievem evtiedidh</p>
    <p>dah tjuerieh barkedh dovne smaave jïh stoerre taaligujmie.</p>
    <p>Geajnoe guhkiebasse  Maahta dam guhkiebasse barkoem aelkedh viehkine goerehtidh man hijven daajroe learohke taaleraajrose åtna. Dejtie ellen viesjiehtommes learoehkidie maahta</p>
    <p>vuesiehtimmien gaavhtan baajedh learoehkidie guhkiebasse ryöknedh saaht man taalen raejeste, dovne bæjjese jïh våålese. Gaajhkide learoehkidie tjoeperdimmieraasten nuelesne byöroe våaromem vaeltedh dejnie laavenjassine goerehtallemepryövesne jïh baajedh learohkem buerkiestidh guktie dïhte lea taalh stoeredahken mietie veesmeme, jïh</p>
    <p>nænnoestamme man stoerre intervalle lea göökte taali gaskem.</p>
    <p>Goerehth aaj mah taalestoeredahkh learohke maahta taalesïevide bïejedh.  Vuartesjh mejtie learohke ryöknoe akti akti vaajteles taalen raajan, jallh mejtie learohke mïerhkesjimmide taalesïevesne nuhtjie. Man fïjne juekeme tjuara taalesïevesne årrodh ihke learohke edtja maehtedh taalem reaktoe sæjjan bïejedh? Guhkiebasse maahta aaj baajedh learohkem dååjrehtimmiem åadtjodh ovmessie taalesïevh nuhtjedh (ovmessie</p>
    <p>mïerhkesjimmiejgujmie), taalh taalesïevese bïejedh, taalh lohkedh bæjjese jïh våålese taalesïevesne, maaje ovmessie intervalligujmie.</p>
    <p>Gosse learohkh barkeminie taalh stoeredahken mietie jallh lïhkemes taalem gaavnedh, tjuerieh sov jïjtse mentaale taalesïevem nuhtjedh. Maahta learohki evtiedimmiem skreejredh jis barkeminie dagkeri konkreetigujmie dovne viehkine aktede fysiske taalesïeveste jïh bielelen. Vijries jïh ihkuve åtnoe visuelle vuesiehtimmijste goh taalesïeve,</p>
    <p>maahta aelhkebe darjodh learoehkasse taalide jïh taaleryöknedimmiem guarkedh. Vihkeles dagkerh vuesiehtimmievuekieh ektiedamme sjidtieh dejtie matematihkeles symbovlide.</p>
    <p>Sæjroe</p>
    <p>Åtnoe taalesïevijste klaassetjiehtjielisnie maahta learohkem skreejredh jïjtse mentaale taalesïevh evtiedidh mejtie maahta taaleryöknedimmesne nuhtjedh. Aanta tjabreminie taalesïevem nuhtjedh maam buertesne åtna, reaktoelaakan. Vihkeles dïhte guarka dovne man åvteste jïh guktie mijjieh viehkiedïrregh jïh vuesiehtimmieh nuhtjebe.</p>
    <p>Goerehtallemepryövesne ibie goerehth mejtie learohke maahta taalesïevem viehkiedïrreginie nuhtjedh taaleryöknedimmesne. taalesïeve maahta akte hijven</p>
    <p>viehkiedïrrege årrodh gosse vejtesteminie  dah uvtemesth tjiehpiesvoeth ryöknedimmesne. Vuartesjh raeriestimmieh vielie lohkemen bïjre vuelielisnie.</p>
    <p>Raeriestimmie vielie lohkemen bïjre</p>
    <p type="listitem" xml:lang="nob">• Tall og tanke – den tomme tallinja, kapihtelh 3 jïh 5.</p>
    <p type="listitem">• Dyskalkulia, kapihtele taalesysteemen bïjre</p>
    <p>Ryöknedimmie</p>
    <p>Juktie hijven ryöknedimmietjiehpiesvoeth åadtjodh lea vihkeles hijven taalegoerkesinie jïh daajroem utnedh taaleraajroem bïjre. Guarkedh guktie taalh juakasuvvieh luhkine jïh aktine, daajroem utnedh luhkievoelpi bïjre (jïh jeatjah taalevoelph), maehtedh taalide guektiengïerth darjodh jïh taalide gööktine juekedh leah vihkeles  jis edtja maehtedh hijven</p>
    <p>ryöknedimmiestrategijh evtiedidh. Hijven ryöknemetjiehpiesvoeth jïh ryökneme bæjjese jïh våålese taalese tjuetie aaj  akte vihkeles bielie dehtie våaroemistie tjiehpiesvoetide taaleryöknedimmesne.</p>
    <p>Jïjnjh viesjies learohkh addisjovnine jïh subtraksjovnine tjabreminie. Dotkeme vuesehte subtraksjovne lea joekoen gïerve. Daate jeenjemasth dan åvteste daah learohkh viesjies dïejvesegoerkesem utnieh. Viesjies learohkh daamtaj naive jïh rigide strategijh nuhtjieh juktie aerviedimmieh darjodh, naemhtie goh Aanna vuesiehtimmesne vuelielisnie. Dah</p>
    <p>ryöknoeh sijjeste ryöknedidh. Daate hævvi vienth dan åvteste lea ektiedimmieh gaskem taaledïejvesh, ryökneme jïh automatiseradimmie taalefaaktijste.</p>
    <p>Learohkevuesiehtimmie  3 + 5 = ____  Aanna voestegh golme soermh gårroehgietesne ryöknoe. Dan mænngan vïjhte soermh åelkiesgietesne ryöknoe. Minngemes gaajhkide soermide ryöknoe jïh gaektsie åådtje.</p>
    <p>17 + 5 = ___  Læsja aktem ellies luhkiem <span type="quote">«deavhta»</span> gosse ryöknede 17 + 3. Dellie daajra göökte aajmene vïjhteste, jïh summe lea 22.</p>
    <p>15 – 6 = ___  Mihka bæjjese ryöknoe taaleste 6 juktie joekehtsem gaavnedh gaskem govhte jïh 15.</p>
    <p>Dan åvteste dïhte 1 ryöknoe gosse govhte soermh bæjjese steerie, dïhte gaavnehte joekehtse lea luhkie.</p>
    <p>Sæjroe</p>
    <p>Aannan strategije gohtjesåvva <span type="quote">«gaajhkem-ryöknedh»</span>-strategije. Dïhte guhkiem vaasa, jïh dejtie viesjies ryöknijidie varke gåarede båajhtode ryöknedh. Gaajhkem-ryöknedh strategijh</p>
    <p>eah leah dan maereles gosse learohkh edtjieh taaligujmie barkedh mej jienebh sifferh.   Learohkh mah leah taalefaaktah vejtiestamme, daejrieh golme jïh vïjhte lea gaektsie.</p>
    <p>Læjsa sov daajroeh taali jïh ryöknemestrategiji bïjre nuhtjie juktie laavenjassem loetedh. Dïhte daajra vuesiehtimmien gaavhtan taalh maehtieh dåehkine juakasovvedh.</p>
    <p>Mihka aktem <span type="quote">«bæjjese-ryöknedh»</span>-strategijem nuhtjie juktie subtraksjovnelaavenjassh loetedh. Daate maahta akte hijven strategije årrodh dastegh dïhte åtnasåvva taalefaaktajgujmie ektine. Mihka tjabreminie strategijem reaktoelaakan nuhtjedh. Jïjnjh</p>
    <p>viesjies learohkh båajhtode darjoeh gosse ryökneme-strategijh nuhtjieh, juktie dah båajhtode ryöknoeh jallh dah tjabreminie strategijem nuhtjedh. Ööhpehtimmien ulmie lea learohkh edtjieh ryöknemestrategijijste ryöknedimmiestrategijide vaedtsedh. Lissine vihkeles learohkh taalefaakta automatiseradieh. Automatiseradamme taalefaaktah</p>
    <p>ryöknedimmiem aelhkebe darjoeh learoehkidie juktie dïhte kognitijve maajsoe vaanene dan åvteste learohkh slyöhpoeh tïjjem jïh faamoem nuhtjedh ryöknemisnie. Aaj aelhkie bijjieguvviem dassedh dan bïjre maam lea ryökneme, jïh mij aajmene ryöknedh, jis edtja vuesiehtimmien gaavhtan ryöknedidh 25 + 13 luhkie soermine. Jis akte learohke nåake</p>
    <p>dorje sæjrojne addisjovnine jïh subtraksjovnine goerehtallemepryövesne, maahta vååjnedh goh learohken leah viesjies ryöknedimmiestrategijh, vuesiehtimmien gaavhtan learohke nuhtjie <span type="quote">«gaajhkem-ryöknedh»</span>-strategijh addisjovnelaavenjassine.</p>
    <p>Tïjjemierie daejnie sæjrojne lea naemhtie bïejesovveme guktie viesjies strategijeåtnoe sæjhta sån darjodh learohke ij hïnnh gaajhkide laavenjasside darjodh. Vihkeles learohki strategijh goerehtalledh, dan åvteste strategijeevtiedimmie lea joekoen vihkeles</p>
    <p>evtiedimmien gaavhtan learohki ryöknedimmietjiehpiesvoetijste.</p>
    <p>Evtiedimmie ryöknedimmiestrategijijste  <span type="quote">«Gaajhkem-ryöknedh»</span>-strategijijste addisjovnese lea sïejhme learohkh ånnetji ånnetji <span type="quote">«guhkiebasse-ryöknedh»</span>-strategijh lierieh. Aalkoelisnie maahta årrodh guhkiebasse dehtie taaleste ryöknedh mij lea neebnesovveme voestegh, men ånnetji ånnetji learohkh byöroe guhkiebasse ryöknedh dehtie stööremes taaleste. Daate lea rasjovnelle strategijh, jïh guhkiebasse ryöknedh dehtie stööremes taaleste lea vielie</p>
    <p>effektijve jïh fleksijbele goh akte <span type="quote">«gaajhkem-ryöknedh»</span>-strategije. Mænngan goh learohkh leah jijnjh dååjrehtimmieh dorjeme ryökneminie, sijhtieh mujhtedh 3 + 5 lea gaektesie, jïh daam vöörhkedh goh akte taallefaakta maam maehtieh  mænngan veedtjedh guhkiesmojhtesistie. Ulmie lea learohkh edtjieh taalefaaktem nuhtjedh effektijve ryöknemestrategijigujmie ektine, juktie laavenjassh loetedh. Dellie learohke maahta 8 + 7 vuesiehtimmien gaavhtan loetedh gosse satne ussjede 8 + 7 lea akte</p>
    <p>vielie goh 7 + 7, amma 15.</p>
    <p>Learohkh aaj strategijh evtiedieh dejtie mubpide ryöknedimmiesåarhtide. Jïjnjh learohkh <span type="quote">«bæjjese-ryöknedh»</span> - jallh <span type="quote">«våålese-ryöknedh»</span>-strategijh nuhtjieh</p>
    <p>subtraksjovnese. <span type="quote">«Våålese-ryöknedh»</span>-strategijh leah krïevije dan åvteste dïhte</p>
    <p>Sæjroe ryöknemem kreava göökte raajrojste seamma tïjjen: Tjuara våålese ryöknedh dehtie aktede taaleste   dan måbpan, jïh seamma tïjjen bæjjese ryöknedh dam låhkoem maam edtja våålese ryöknedh. Muvhth learohkh subtraksjovnelaavenjassh luetieh viehkine bååstede giesedh <span type="quote">«ånnetji ånnetji»</span>. Mænngan learohkh sijhtieh maehtedh  subtraksjovnelaavenjassh loetedh viehkine aktem aelhkebe dåeriesmoerem loetedh jïh dam goh våaroeminie nuhtjedh juktie vaestiedassem gaavnedh dan voestes</p>
    <p>laavenjassese, jallh aktem aktanimmiem nuhtjedh taalefaaktijste jïh strategijijste.</p>
    <p>Jïjnjh learohkh guarkah multiplikasjovnem goh mubpesth addisjovne jïh multiplikasjovnelaavenjassh loetedh viehkine ryöknedh, dåehkieryökneminie jallh akti</p>
    <p>akti ryöknedh viehkine soermijste. Multiplikasjovnetabelligujmie barkedh maahta learoehkidie viehkiehtidh taalefaaktah vöörhkedh, goh 4 x 6 = 24. Jïjnjh learohkh viehkiem daarpesjieh guarkedh seamma tïjjen dle 24 maahta faktovrisedamme sjïdtedh goh 4 x 6.</p>
    <p>Faatoes strategijeevtiedimmie lea dïhte veaksahkommes prediktovre dejtie minngebe matematihketsagkesidie. Daate sæjhta jiehtedh gosse akte learohke jåarhka <span type="quote">«gaajhkem-ryöknedh »</span>--strategijh nuhtjedh, gosse jeatjah learohkh lea aalkeme <span type="quote">«guhkiebasse-ryöknedh»</span>-strategijh jïh taalefaakta-daajroem nuhtjedh, daate akte vaahravæhta. Daate learohke sån ij dam evtiedimmiem utnieh dejstie uvtemesth ryöknedimmietjiehpiesvoetijste mejtie veanhtadibie, jïh learohke maahta sïejhme</p>
    <p>matematihketsagkesh evtiedidh. Learohkh matematihketsagkesigujmie tjabreminie aaj vielie goh mubpieh learohkh ryökneminie juktie vaestiedassh gaavnedh aelhkie addisjovnelaavenjassine (summe göökte taalijste unnebe goh luhkie). Daate joekehtse læssene gosse båarasåbpoe sjædta.</p>
    <p>Geajnoe guhkiebasse  Dan vijriesåbpoe dåarjelimmien gaavhtan lea daerpies goerehtalledh guktie learohke</p>
    <p>addisjovne- jïh subtraksjovnelaavenjassh luetieh, dovne bæjjese bïejeme laavenjassh jïh laavenjassh aktine kontekstine. Dastegh learohke ryöknoe, guktie learohke ryöknoe?</p>
    <p>Learohke seamma loetemevuekiem (ryöknemestrategije) nuhtjie gaajhkine laavenjassine? Mah taalefaaktah learohke maahta?</p>
    <p>Maahta akte aevhkie årrodh learohkem viehkiehtidh taalefaaktah automatiseradidh. Dah boelhkh mah daan barkose bïejesuvvieh, byöroeh naa åenehks årrodh. Haarjanimmie goh stååkedimmie, goh teernegespïele, jallh jeatjah spïelh mah leah sjïehteladteme taalefaaktah aktene vihties taalesuerkesne haarjanidh, maehtieh åtnasovvedh juktie</p>
    <p>skraejriem lissiehtidh learohken luvnie. Darjomen aajkoe byöroe tjïelke årrodh learoehkasse.</p>
    <p>Learohkh byöroeh aaj nuepiem åadtjodh taalefaaktah automatiseradidh mah differansi bïjre soptsestieh taali gaskem, vuesiehtimmien gaavhtan 5 – 2 = 3 jïh 5 – 3 = 2. Dagkeres daajroe sæjhta aaj learoehkidie vielie daajroem vedtedh ektiedimmiej bïjre taali gaskem. Jeenjesh jïjnjem haarjeneminie taaline geartoehtimmietabellesne. Mujhtieh, maahta</p>
    <p>viehkine årrodh learoehkidie mænngan skuvletïjjen jis dejtie aaj lïerehte geartoehtimmietabellen bååstede maehtedh, daate sæjhta jiehtedh dah aaj taalefaaktah lierieh goh 21 lea seamma goh golme tjïjhtje aejkieh.</p>
    <p>Sæjroe</p>
    <p>Lohkehtæjja maahta learohkem åvtese viehkiehtidh akten jeereldihkie jïh radtjoes strategijeåtnoen vööste, viehkine strategijh vuesiehtidh jïh guktie dah åtnasuvvieh.  Learohke daarpesje dovne ovmessie strategijh jïh åtnoesuerkieh vuejnedh jïh dejnie haarjanidh jeereldihkie viehkine. Juktie learohkem viehkiehtidh strategijem evtiedidh</p>
    <p>tjuara ööhpehtimmiem sjïehteladtedh naemhtie guktie dïhte learohkem viehkehte minngeben daltesasse. Dastegh learohke aktem <span type="quote">«gaajhkem-ryöknedh»</span>-strategijem nuhtjie, dellie dïhte mubpie ulmie tjuara årrodh learohkem viehkiehtidh akten ryöknemestrategijen vööste gusnie learohke guhkiebasse ryöknoe. Maahta vuesiehtimmien gaavhtan</p>
    <p>learohkem lïerehtidh dam stööremes jïh unnemes taalem damtijidh aktene addisjovnestuhtjesne. Learohke tjuara haarjanidh dehtie stööremes taaleste aelkedh jïh viehkine soermijste ryöknedh dam låhkoem maam dïhte unnemes taale lea.</p>
    <p>Vuesiehtimmien gaavhtan maahta 3 + 5 = __ loetedh viehkine dam stööremes taalem (5) jïh dam unnemes taalem (3) gaavnedh.  Lohkehtæjja tjuvtjede jïh jeahta dam stööremes taalem (5) jïh guhkiebasse ryöknoe golme soermine 6, 7, 8.</p>
    <p>Subtraksjovne lea gaajh krïevije dejtie viesjies learoehkidie. Hævvi vienth aelhkemes learoehkidie aelkedh <span type="quote">«bæjjese ryöknedh»</span>-strategijigujmie juktie intervalligujmie barkedh</p>
    <p>taali gaskem. Nuhtjh maaje konkretiseradimmiematerijellem guktie learohkh maehtieh vuejnedh differansem gaskem golme jïh vïjhte lea göökte, dan åvteste göökte plusse golme lea vïjhte.</p>
    <p>Raeriestimmie vielie lohkemen bïjre</p>
    <p type="listitem" xml:lang="nob">• Strategier, strategiobservasjon og strategiopplæring, abpe gærja</p>
    <p type="listitem" xml:lang="nob">• Hvorfor tall går i ball, kapihtele 7</p>
    <p type="listitem" xml:lang="nob">• Tall og tanke, kapihtele 5</p>
    <p type="listitem" xml:lang="nno">• Dyskalkuli, kapittelet Fakta om räkning og tankestrategier</p>
    <p type="listitem" xml:lang="nno">• Matematikk på småskoletrinnet, kapihtele 7</p>
    <p>Learohkeportrehth  - Aanta, Ealla jïh Jonna</p>
    <p>Vuelielisnie golme learohkeportrehth gaavnh mij vuesehte maam akte learohke nuelesne, guhkene nuelesne jïh guhkiem bijjelen tjoeperdimmieraastem  leah pryövesne buektiehtamme. Dah learohkeportrehth leah golme learohkh mah lin meatan gosse dejtie orre goerehtallemepryövide pryövin. Guktie lin vaestiedamme, båajhtoeh vaestiedassh jïh strategijh mejtie maahta vïhtesjidh, leah åtnasovveme goh signaalh dïejvesegoerkesen</p>
    <p>jallh ryöknedimmietjiehpiesvoeten bïjre.</p>
    <p>Aanta ånnetji tjoeperdimmieraasten nuelesne</p>
    <p>Aantan vaestiedassh vuesiehtieh dïhte ryöknemem jïh summeradimmiem haalvoe ektievoetijste jïh veahkijste dåehkine. Dïhte maahta aaj vihties veahkah guektelen</p>
    <p>Sæjroe juekedh. Gosse taalh jïh veahkah dååste mah leah stoerre taali bïjre golme sifferigujmie, maahta vååjnedh goh dïhte lea vielie jueriedisnie. Dagke Aanta vaenie dååjrehtimmiem åtna stoerre taaligujmie åejjesne ryöknedidh. Maahta sån årrodh fer jïjnje sjædta Aantese steeredh gosse sjædta jïjnjh sifferh taaline mejtie edtja gïetedidh.</p>
    <p>Aanta vuesehte satne maahta taalh jïh veahkah reaktoe sæjjan ektiedidh taalesïevese, aaj stoerre taalh. Vaestiedassi mietie maahta vååjnedh goh Aanta maahta sjæjsjalidh mij</p>
    <p>luhkide jallh tjuetide akte taale lea lïhkemes gosse gåhkoe lea onne. Dastegh taale lea gaskoeh aktene intervallesne, daate akte stoerre haesteme dïsse. Aanta maahta taalh reaktoe öörnegen mietie veesmedh, men tjabreminie jeatjahlaakan ryöknedh goh aktine aktine jallh gööktine gööktine. Dah vaestiedassemöönsterh pryövesne vuesiehtieh posisjovnesysteeme lea ånnetji stïeresne Aantan luvnie. Dïhte vuesiehtimmien gaavhtan</p>
    <p>reaktoelaakan jienebh laavenjassh vaestiedamme gusnie edtja aarvoen nænnoestidh sifferidie taaline. Muvhth learohkh buektiehtieh siffere-aarvoem nænnoestidh taaline göökte sifferigujmie, gosse iktegisth ussjedieh luhkieh gårroehbealan jïh akte</p>
    <p>åelkiesbealan, bielelen rikti guarkedh dam dïejvesem siffere-aarvoe. Aantan lohkehtæjja maahta Aantine soptsestidh daej laavenjassi bïjre juktie gaavnehtidh guktie dïhte ussjede</p>
    <p>Aanta maahta adderadidh jïh subtraheradidh taalh aktine jïh göökte sifferigujmie suerkesne 0-20, men ij suerkesne 20–100. Laavenjassine stoerre taaligujmie siffere luhkiesijjesne båajhtode sjædta. Maahta vååjnedh goh Aanta pryövoe daajroem taali bïjre nuhtjedh laavejasside loetedh, men tjabreminie luhkiesertiestimmiejgujmie. Maahta aaj</p>
    <p>årrodh dan åvteste Aanta ryöknoe. Akten spaajhte ryöknije lea aelhkie laavenjassh loetedh suerkesne 0-20. Jïjnjh learohkh dovne taalefaaktah jïh ryöknemestrategijh nuhtjieh gosse laavenjassh luetieh stuerebe taaligujmie. Daate aktem fleksijbele strategijeåtnoem vuesehte. Ij naan sïevh jallh mïerhkh Aantan heeftesne mah maehtieh bïevnesh vedtedh</p>
    <p>guktie dïhte laavenjasside loeteme. Juktie dam gaavnehtidh lohkehtæjja tjuara Aantine soptsestidh dan strategijeåtnoen bïjre. Dagke Aanta lea evtedeminie vielie fleksijbele strategijh, men vielie dåarjoem daarpesje.</p>
    <p>Vaestiedassh pryövesne maahta vuesiehtidh Aanta lea struktuvrem taaleraajrosne guarkeme, men tjabreminie dam nuhtjedh juktie laavenjassh loetedh. Aaj vaestiedassemöönsterh mah vuesiehtieh Aanta onne goerkesem åtna seammavoetevæhtan bïjre, jïh ajve onnemasth maahta ektiedimmieh nuhtjedh taali</p>
    <p>gaskem juktie laavenjassh darjodh. Dam maam maahta pryöveste vuejnedh lea Aanta mekanihkeles barka. Maahta vååjnedh goh bielieh dehtie uvtemesth dïejvesegoerkesistie fååtese. Maahta daam ektesne vuejnedh Aantan strategijeåtnojne gosse edtja geajnoem</p>
    <p>guhkiebasse soejkesjidh.  Aantan geajnoe guhkiebasse</p>
    <p>Aanta lea jïjnjem buektiehtamme goerehtallemepryövesne, men altese vaestiedassh vuesehte vaanoej gaavhtan dïejvesegoerkesisnie jïh strategijeåtnosne dle dïhte</p>
    <p>tjoeperdimmieraasten nualan båata. Iemie illedahkem nuhtjedh goerehtallemepryöveste jeatjah bïevnesigujmie ektine juktie sjïehteladtedh dan guhkiebasse barkose uvtemesth tjiehpiesvoetigujmie ryöknedimmesne. Lohkehtæjja byöroe aaj aktem soptsestimmiem darjodh Aantine mænngan, juktie gyhtjelasside teekstesne bijjielisnie tjïelkestidh.</p>
    <p>Mænngan Aantan pryövem gïehtjedamme dle dïhte daarpesje vielie barkedh daejnie:</p>
    <p type="listitem">• suerkesne 100 - 1000</p>
    <p>Sæjroe</p>
    <p type="listitem">• posisjovnesysteeme jïh siffere-aarvoe</p>
    <p type="listitem">• luhkine jïh luhkine ryöknedh, maaje ektiedamme taalesïevide joekehts joekedimmine</p>
    <p type="listitem">• dïejvese lïhkemes taale ektiedamme barkose taalesïevine jïh jorpesjimmie låhkan jïh tjuatan</p>
    <p type="listitem">• taalh juekedh jïh tjåanghkan bïejedh joekehtslaakan, vuesiehtimmien gaavhtan 8 = 4+4 jallh 5+3 jïh vijriebasse</p>
    <p type="listitem">• åejjieryöknedimmiestrategijh addisjovnesne jïh subtraksjovnesne, vuesiehtimmien gaavhtan dievhtedh låhkan, jïh automatiseradimmie taalefaaktijste</p>
    <p type="listitem">• Addisjovne jïh subtraksjovne luhkiesertiestimmine jïh lotneminie,</p>
    <p>konkreetigujmie, paehpierisnie  jïh åejjesne  Vihkeles lohkehtæjja Andream vuesehte maam dïhte maahta.  Lohkehtæjja, Aanta jïh dan eejhtegh byöroeh ektesne soptsestidh mejnie Aanta edtja vielie barkedh, guktie dïhte guarka maam satne edtja lïeredh jïh mannasinie. Kanne barkoe maahta vielie ryöknemehaarjanimmine aelkedh, naakede man bïjre eejhtegh jïh Aanta maehtieh</p>
    <p>laavenjostedh. Vihkeles Aanta aaj meatan vaaltasåvva juktie sov jïjtse evtiedimmiem vuarjasjidh. Buektehte luhkine jïh luhkine ryöknedh mænngan  dïsse vielie haarjanamme, jallh daerpies vielie haarjanimmine?</p>
    <p>Ealla – guhkene tjoeperdimmieraasten nuelesne</p>
    <p>Ealla lea gaajh vaeniem buektiehtamme goerehtallemepryövesne. Dan åvteste vaenie daejrebe maam Ealla maahta. Dejnie sæjrojne mah lin ryöknemen, taalesïevi jïh ryöknedimmien bïjre, jïjnjh laavenjassh mejtie ij leah vaestiedamme. Ealla soejmi barka.</p>
    <p>Maahta årrodh dan åvteste Ealla nåake strategijh nuhtjie juktie laavenjasside loetedh. Jïjnjh gïejh Eallan pryövesne mah bïevnesh vedtieh guktie dïhte barka. Mïerhkh daeveridie jïh taalesïevine vuesiehtieh dïhte akti akti ryöknoe juktie låhkoem gaavnedh</p>
    <p>luhkiedåehkine, jïh reaktoe sijjiem taalesïevesne.</p>
    <p>Maahta vååjnedh goh Ealla tjabreminie taalesïevem nuhtjedh goh akte representasjovne taaleraajrose, jïh ij guarkah joekedimmiem intervalline. Dïhte tjabreminie taalh veesmedh öörnegen mietie jïh onne goerkesem vuesehte siffere-aarvose jïh posisjovnesysteemese. Ealla lyhkese taaleryöknedimmine smaave taaligujmie jïh veahkine, men dan varke veahkah stoerre sjidtieh jallh luhkiesertiestimmie sjædta, ij nuekies tjiehpiesvoeth utnieh.</p>
    <p>Gosse edtja stoerre taaligujmie ryöknedidh, dïhte maargem pryöven baalte nuhtjie jïh ryöknedimmiestuhtjem bæjjese beaja. Ealla taalide tjaala sinsitnien nualan rïekte maargine gårroehbielesne. Vååjnoe goh dïhte ij guarkah sijjie-aarvoem dan åvteste tjuetieh jïh akth seamma sæjjan båetieh. Akte dagkeres bæjjesebïejeme aaj vuesehte Ealla</p>
    <p>mekanihkeles ryöknede. Dotkeme vuesehte jïjnjh maanah mekanihkeles ryöknedieh, jïh maahta jïjnjh såarhts båajhtoeh vaestiedassh addisjovne- jïh subtraksjovnelaavenjassine dan mekanihkeles ryöknedæmman ektiedidh.</p>
    <p>Sæjroe</p>
    <p>Ealla ij naaken dejstie subtraksjovnelaavenjassijste buektehth. Altese vaestiedassh leah <span type="quote">«smaave taalh»</span>. Såemies viesjies learohkh vienhtieh subtraksjovnelaavenjassh aktem onne taalem vaestiedassine utnieh, mij leah eevre båajhtode. Ealla aaj tjabreminie guektelen juekedh. Dagke moenede, dagke voejhkele våålese ryöknedh. Daesnie daerpies</p>
    <p>vielie goerehtalleminie.</p>
    <p>Eallan geajnoe guhkiebasse  Ealla viesjies uvtemesth tjiehpiesvoeth ryöknedimmesne åtna. Dïhte vaenie buektiehtamme goerehtallemepryövesne jïh lea guhkene tjoeperdimmieraasten nuelesne. Altese vaestiedassh mijjese vaenie  bïevnesh vedtieh maam maahta, maam båajhtode guarka, mejtie aelhkie jïh rigide strategijh åtna jallh mejtie strategijh fååtese. Vååjnoe goh Eallan lea viesjies taaledïejvese.</p>
    <p>Daerpies vielie goerehtalleminie Eallan taalegoerkesistie jïh ryöknedimmietjiehpiesvoetijste åvtelen maahta råajvarimmiejgujmie aelkedh. Akte nuepie</p>
    <p>lea goerehtallemepryövem nuhtjedh 1. daltesasse jallh 2. daltesasse laboratijvelaakan. Naemhtie Ealla maahta laavenjassigujmie barkedh mah leah lïhkebe dam maam haalvoe. Lohkehtæjja byöroe Eallam vïhtesjidh mearan laavenjassigujmie barka, jïh gihtjedh guktie ussjede. Dellie Ealla åådtje vuesiehtidh maam satne maahta, seamma tïjjen goh</p>
    <p>lohkehtæjja nuepiem åådtje Eallan goerkesen bïjre daejredh. Soptsestimmesne lohkehtæjja maahta Eallese vuesiehtidh maam  dïhte maahta, jïh guktie dïhte maahta våaroeminie årrodh dan guhkiebasse lïerehtæmman. Ealla maahta seamma tïjjen meatan årrodh lïerehtimmieulmieh bïejedh dan guhkiebasse barkose.</p>
    <p>Goerehtallemepryöven mietie, vielie goerehtalleme, vïhtesjimmie klaassetjiehtjielisnie jïh soptsestimmieh Ealline jïh altese eejhtegigujmie maahta vuarjasjidh mejtie edtja Eallam</p>
    <p>guhkiebasse salkehtidh. Daennie prosessesne lea iemie skuvlen sjïerepedagogeles vierhtieh jïh govlehtæjjah meatan vaeltedh.</p>
    <p>Jonna  - guhkene tjoeperdimmieraasten bijjelen</p>
    <p>Jonna lea guhkene tjoeperdimmieraasten bijjelen jïh vuesehte satne dam ellen jeanatjommesem buektehte goerehtallemepryövesne. Dïhte ektievoeth ryöknoe, dåehkine beaja, juaka jïh taalh jïh veahkah tjåanghkan beaja. Jonna taalesïevem hijven nuhtjie jïh mïerhkem beaja reaktoe aarvose taalide jïh veahkide. Dïhte taalh öörnegen mietie</p>
    <p>veesmie, taaleraajroeh illie ovmessie intervalligujmie jïh jorpesje lïhkemes låhkan jïh tjuatan.</p>
    <p>Goerehtallemepryöve vuesehte Jonna guarka jïh maahta posisjovnesysteemem jïh siffereaarvoem nuhtjedh laavenjasseloetemisnie. Daate vuesiehtimmien gaavhtan våajnoes sjædta laavenjassine addisjovnine jïh subtraksjovnine.</p>
    <p>Jonnan geajnoe guhkiebasse  Jonnan illedahkh eah maamkh soptsesth man hijven tjiehpiesvoeth dïhte åtna</p>
    <p>ryöknedimmesne, jïh ij gåaredh dejtie nuhtjedh juktie bïevnesh bååstede vedtedh dan vijriesåbpoe barkoen bïjre. Jonna lea dam jeanatjommesem buektiehtamme goerehtallemepryövesne jïh vuesehte satne strategijh nuhtjie mah leah effektijve</p>
    <p>Sæjroe tïjjeåtnoen sjïekenisnie. Dïhte astoem åtneme pryövesne jïh jïjnjem maargine guvviedamme mearan dam mubpiem laavenjassem vuarteme. Man stabijle jïh fleksijbele altese tjiehpiesvoeth leah, ibie jïjnjem daejrieh illedahki mietie pryövesne. Lohkehtæjja tjuara dan åvteste jeatjah bïevnesh Jonnan bïjre nuhtjedh juktie dam guhkiebasse</p>
    <p>barkoem klaassetjiehtjielisnie soejkesjidh. Dagke gåarede goerehtidh man gelliesåarhts strategijh Jonna nuhtjie ryöknedimmesne taaligujmie jienebh sifferigujmie.</p>
    <p>Vïjriesåbpoe barkoe illedahkijste lohkehtæjjadåehkesne</p>
    <p>Dah uvtemesth tjiehpiesvoeth leah  maahtoeulmine faagide sjïehtesjamme. Vijriesåbpoe barkedh goerehtallemepryövine lea vihkeles gaajhkide lohkehtæjjide daltesisnie. Daltese maahta tjåanghkan giesedh jïh soptsestidh pryöven illedahki bïjre ektesne – jïh</p>
    <p>klaassi/learohkedåehkiej dåaresth. Naemhtie maahta aktem  bijjieguvviem åadtjodh aktegslearohki bïjre mah leah tjoeperdimmieraasten nuelesne, jïh abpe daltesen bïjre. Skuvlen jïjnjh jallh vaenie learohkh tjoeperdimmieraasten nuelesne? Skuvlesne naan learohkh mah leah goh Ealla?</p>
    <p>Gååvnese laavenjassh mejtie ij guhte jallh ajve naan gille learohkh klaassesne leah buektiehtamme. Maam dïhte ööhpehtimmien bïjre soptseste? Edtjebe råajvarimmieh</p>
    <p>soejkesjidh abpe daltesasse? Akten sjïere learohkedåahkan? Akten sjïere learoehkasse? Byöroe akte ulmie årrodh digkiedidh guktie maahta ektesne barkedh daltesisnie, jïh mejnie byöroe vielie barkedh dejnie ovmessie faagine.</p>
    <p>5.<em type="bold"> </em>Skuvleåvtehken dïedte  </p>
    <p>Daesnie akte aelhkie bijjieguvvie mej åvteste skuvleåvtehke dïedtem åtna, tjïrrehtimmien åvtelen, mearan jïh mænngan.</p>
    <p>Skuvleåvtehke edtja:</p>
    <p xml:lang="vep">ÅVTELEN  MEARAN  MÆNNGAN</p>
    <p>Sæjroe</p>
    <p>- lohkedh<em type="italic"> Retningslinjer for gjennomføring</em> (Njoelkedassh tjirrehtæmman) jïh åahpenamme bïhkedimmiejgujmie lohkehtæjjide    </p>
    <p>- hoksedh skuvlen lohkehtæjjah sisvegem demtieh  lohkehtæjjabïhkedimmine</p>
    <p>- hoksedh tjïrrehtimmie goerehtallemepryövijste lea njoelkedassi mietie mah leah vadteme njoelkedassine <em type="italic">Retningslinjer for </em> <em type="italic">gjennomføring </em> </p>
    <p>- daejredh mij iktesth tjåådtje daesnie<em type="italic"> www.udir.no , </em><span type="quote" xml:lang="dan">«viktige  meldinger»</span> nuelesne  </p>
    <p>- illedahkide skuvledaltesisnie  fulkesidh dennie gietskene  evtiedimmiebarkosne</p>
    <p>- sjïehteladtedh ihke lohkehtæjjah learohkh  dåarjelieh tjoeperdimmieraasten nelnie jïh  nuelesne</p>
    <p>- hoksedh learohki</p>
    <p>eejhtegh tjoeperdimmieraasten nelnie jïh nuelesne bïevnesh bååstede åadtjoeh illedahki bïjre jïh bïevnesh vijriesåbpoe råajvarimmiej bïjre, jïh daate ektesne vuajnelge jeatjah sjyöhtehke vuarjasjimmiebïevnesigujmie  mejtie lohkehtæjjah aarebistie åtna</p>
    <p>- hoksedh eejhtegh bïevnesh åådtjeme tjïrrehtimmien bïjre, jïh eejhtegetjaalege jallh bïevnesetjaalege jïjtjevyljehke pryövi bïjre olkese vadtasuvvieh guhkiem  tjïrrehtimmien åvtelen</p>
    <p>- stïeresne årrodh lohkehtæjjide gosse viehkiem jïh dåarjoem daarpesjieh  tjïrrehtimmiem soejkesjidh</p>
    <p>- hoksedh skuvlh paahkh</p>
    <p>dååsteme pryöveheeftajgujmie jïh gïehtjedidh låhkoe jïh gïele leah reaktoe  - lohkehtæjjide dåarjoehtidh gosse pryövide  tjïrrehteminie</p>
    <p>6.<em type="bold"> </em>Bïevneseraerieh jïh sjyöhtehke vierhtieh  </p>
    <p xml:lang="deu">PRYÖVENASSEN JÏH VUARJASJIMMIEN BÏJRE</p>
    <p>      Sæjroe <em type="italic">Gusnie vielie bïevnesh gaavnem vuarjasjimmien jïh pryövi bïjre?</em>  Vuarjasjimmie daesnie<em type="italic">  www.udir.no  </em></p>
    <p><em type="italic">Mah leah skuvleåvtehken laavenjassh goerehtallemepryövigujmie?</em>  <em type="italic">Njoelkedassh tjïrrehtæmman goerehtallemepryövijste  http://www.udir.no/Vurdering/Kartlegging-gs/Artiklerkartlegging/Kartleggingsprover---retningslinjer-ogrettleiing-til-skoleeigarar-og-skoleleiarar-/ </em> </p>
    <p><em type="italic">Gusnie bïhkedimmiebieliem gaavnem juktie maehtedh pryövem tjïrrehtidh? </em> Pryövereeremesysteeme (PAS)<em type="italic">  </em></p>
    <p xml:lang="nno"><em type="italic">http://pas.udir.no/AuthenticationWeb/?RequestApplic ation=https%3a%2f%2fpas.udir.no%3a443%2fWeb%2 flogin.aspx&amp;returnURL=%2fweb%2fdefault.aspx  </em> </p>
    <p><em type="italic">Gusnie maahtam vielie lohkedh </em> </p>
    <p><em type="italic">vuarjasjimmien bïjre lïerehtæmman?</em>   Vuarjasjimmie lïerehtæmman daesni<em type="italic">e www.udir.no/vfl  </em> </p>
    <p xml:lang="deu">UVTEMESTH TJIEHPIESVOETI BÏJRE RYÖKNEDIMMESNE</p>
    <p><em type="italic">Maam learohkh edtjieh maehtedh </em> </p>
    <p><em type="italic">dejstie uvtemesth tjiehpiesvoetijste?</em>  Learoesoejkesje Maahtoelutnjemasse <em type="italic">www.udir.no/lareplaner/kunnskapsloftet/ </em> </p>
    <p><em type="italic">Mah leah uvtemesth tjiehpiesvoeth ryöknemisnie, jïh guktie dah evtiesuvvieh?</em>  Mierievierhkie uvtemesth tjiehpiesvoetide<em type="italic">  http://www.udir.no/Lareplaner/Forsok-og-pagaendearbeid/Lareplangrupper/Rammeverk-forgrunnleggende-ferdigheter/</em> <em type="italic">Gusnie maahtam jienebh vierhtieh jïh materijellem gaavnedh juktie learoehkidie dåarjelidh?</em>  <em type="italic"> </em> </p>
    <p>Raeriestimmie vielie lohkemen bïjre</p>
    <p xml:lang="nno">Nöörjengïelen lidteratuvre  Alseth, B. (1998). Matematikk på småskoletrinnet. Oslo: Nasjonalt læremiddelsenter.  Alseth, B. Og Røsseland, M. (2006). Undersøkelseslandskap i matematikk. I Frislid, M. E. Og Traavik, H. (red.) Boka om GLSM: Grunnleggende lese-, skrive- og</p>
    <p xml:lang="nob">matematikkopplæring. Kapittel 5. Oslo: Universitetsforlaget  Botten, G. (2003). Meningsfylt matematikk – nærhet og engasjement i læringen. Bergen: Caspar forlag.</p>
    <p xml:lang="nob">Holm, M. (2002). <em type="italic">Opplæring i matematikk. For elever med matematikkvansker og andre elever</em>. Oslo: Cappelen akademisk forlag.  </p>
    <p xml:lang="nob">Høines, M. J. (2006). <em type="italic">Begynneropplæringen. fagdidaktikk for barnetrinnets matematikkundervisning</em> . Bergen: Caspar forlag.  </p>
    <p xml:lang="nob">Lunde, O. (2008). Matematikkvansker. In A.-L. Rygvold &amp; T. Odgen (Eds.), <em type="italic">Innføring i spesialpedagogikk.</em> Oslo: Gyldendal Akademisk.    </p>
    <p>Sæjroe</p>
    <p xml:lang="nob">Lunde, O. (2010). Hvorfor tall går i ball. Bryne: Info Vest.  Ostad, S. A. (2008). <em type="italic">Strategier, strategiobservasjon og strategiopplæring: med fokus på elever med matematikkvansker</em>. Trondheim: Læreboka forlaget.  </p>
    <p xml:lang="nob">Ostad, S. A. (2010). Matematikkvansker. En forskningsbasert tilnærming. Oslo: Unipub.</p>
    <p xml:lang="nob">Solem, I. H., &amp; Reikerås, E. K. L. (2001). <em type="italic">Det matematiske barnet</em>. Bergen: Caspar.  Solem, I. H., Alseth, B. og Nordberg, G. (2010). <em type="italic">Tall og Tanke. Matematikkundervisning på 1. til 4. trinn</em>. Oslo: Gyldendal.    </p>
    <p xml:lang="swe">Lidteratuvre sveerjen jïh daanske gïelesne  Butterworth, B. (2010). Dyskalkuli. Att hjälpa elever med specifika matematiksvåringheter. Stockholm: Natur och kultur.</p>
    <p>Lindenskov, L og Weng, P (2013). Matematikvanskeligheder. Dansk psykologisk forlag.   Gåabpaginie gærjine raeriestimmie vijriesåboe goerehtallemasse jïh ööhpehtimmiedarjomh</p>
    <p xml:lang="eng">Lidteratuvre sveerjen jïh daanske gïelesne  Berch, D. B. og Mazzocco, M. M. M. (2007) Why is math so hard for some children? The nature and origins of mathematical learning difficulties and disabilities. Brooks publishing</p>
    <p>Emerson, J., &amp; Babtie, P. (2010). <em type="italic">The Dyscalculia assessment</em>. London: Continuum.   Jeatjah nöörjengïelen vierhtieh  </p>
    <p xml:lang="nno">Matematikksenteret “Alle teller “<em type="italic"> (www.matematikksenteret.no). </em> Nedtesijjie<em type="italic">: www.matematikk.org  </em></p>
    <p>Skuvle maahta aaj vuarjasjidh dongkedh plaeriem Tangenten  <em type="italic">(http://www.caspar.no/tangenten.php).</em> Jïjnjh aarebi tjaalegh gååvnesieh goh PDFfijlh bertemen gåetiesæjrosne. Vuartesjh vuesiehtimmien gaavhtan nr. 2 2003 teemine aalkoelïerehtimmie.  </p>
    <p xml:lang="eng">Raeriestimmie vijriesåbpoe lohkemen bïjre skuvleåvtehkasse  Gersten, R., Beckmann, S., Clarke, B., Foeggen, A., Marsh, L., Star, J. R., &amp; Witzel, B. (2009). Assisting students struggling with mathematics: response to intervention (Rtl) for elementary and middle schools (NCEE 2009 4060). Washington, DC: National</p>
    <p xml:lang="eng">Center for Education Evaluation and Regional Assistance, Institute of Education Sciences, U.S. Department of Education. Maahta dam våålese leessedh daestie: <em type="italic">http://ies.ed.gov/ncee/wwc/practiceguide.aspx?sid=2. </em> </p>
    <p>Sæjroe</p>
    <p xml:lang="nno">Schweigaards gate 15   Postboks 9359 Grønland  0135 OSLO Telefon 23 30 12 00</p>
    <p xml:lang="nno">utdanningsdirektoratet.no</p>
  </body>
</document>
