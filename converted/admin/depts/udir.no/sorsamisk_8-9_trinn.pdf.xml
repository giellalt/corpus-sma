<document xml:lang="sma" id="no_id"><header><title/><genre code="admin"/><author><unknown/></author><wordcount>525</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/filer/vurdering/nasjonaleprover/sorsamisk_8-9_trinn.pdf</origFileName><parallel_text xml:lang="smj" location="lulesamisk_8-9_trinn.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nasjonaale pryövemh</p>
<p>Dïhte voestes saemie</p>
<p>Ålma jïh nyjsenæjja vïnhtsem gaadtan geesigan. Nyjsenæjja maanam gïerhkemistie lutnji, gusnie åeruven dueljien jïh measehken sisnie gællesjeminie dennie vïnhtsen minngiestaebnesne. Vïnhtsen gaskoeh lij plïehtje gierkie, jïh dan nelnie måedtie sjïjlh soevesteminie. Saemie dejtie tjaebpieslaakan veelti jïh båssoeji goske eelkin bueledh. Nimhtie dam dah saemieh voestes dållem saemiej eatnamasse bïejigan. Eevre dan gierkien baalte vïnhtsen betnesne lin jïjnjh guelieh mejtie aadtjen gööleme. Åvtestaebnesne lin måedtie viermieh viedtijste dorjesovveme, måedtie haarsesh, måedtie saejhtieh, mej gietjieh lin gierkijste dorjesovveme, gierkie-aaksjoe man lij guhkies navte, råavkoeh jïh måedtie dueljieh mej nelnie tjahkasjidh, skåerrievoessh jïh måedtie krovhtetjh mejtie laejreste båalteme.</p>
<p>Ålma gaajhkem gaadtan göödti jïh dållen baalte bïeji. Die ålma gierkie-aaksjoem meatan veelti jïh mïnni snöölhkem buvvedh, maam lij saejhtieklaahkine saajroehtamme jïh dueljiem njelli. - Dan lij hijven dueljie, nyjsenæjjese jeehti. - Daennie orre eatnamisnie lea veljie vaejsjijste jïh daate jaevrie gualije. Gïehtjh daesnie gaaltije gusnie tjïelke tjaetsie. Daagkoe jïjnjh såervieh, tjaebpies saedtiegaedtie jïh suaja. Manne vïenhtem daate hijven årromesijjie. - Nov lea, daate hijven sijjie, nyjsenæjja vaestiedi. - Dellie daesnie sjïdtebe. Die dah guaktah gåetiem eelkigan tseegkedh. Varke ligan gåetiemoerh tjoehpeme. Aaksjoe lij gierkeste, læjhkan bestele. Ij lij saemie ruevtien bïjre govleme. Nejpieh jïh saejhtieh aaj gierkeste. Håagkh, haarsesh jïh naaloeh måarojste, jïh krovhth lin laejreste båalteme. Mearan dïhte ålma goesh viertieminie jïh gåetiemoerine åaksesjeminie, dellie nyjsenæjja biessieh njelli, stoerre biessieh dejstie stööremes såekijste, mesnie ij naan åeksieh, jïh dejtie tjåanghkan viedtiejgujmie låavtegasse sabpi. Goh gåetiemoeride ligan tseegkeme, dellie gaptjigan dej sabpesovveme biessiejgujmie. Riehpenem aaj stealladigan. Gåetien jarngesne ligan plïehtje gierkieh aernine bïejeme. Låajtoem doerkestigan jïh doerki nille dueljieh jïh råavkoeh bïejigan. Gaajhkh dah smaave tjåanetjh maadterasse bïejigan. Dellie gåetie gaervies. Dïhte ålma sjïjlide gåatan göödti jïh aarnan bïeji. Nyjsenæjja veelti laejriekrovhtem, gaaltijijstie tjaetsiem dievhtieji jïh krovhtem dållese bïeji. Die tjåaloeji måedtie guelieh jïh dejtie krovhtese bïeji voessjemen. Gïerhkemisnie onne maanetje åerieminie. Ålma muadtam noeli jïh dueljien nille aernien baalte veeledi. Nyjsenæjja aejmiem jïh soenh ohtsedi jïh eelki myövhkes åeruven dueljeste maanese orre vaarjoeh gåarodh. Biejjie luajhtadi, jïh iehkede dennie orre eatnamisnie sjïdti.</p>
<p>Gaaltije: Wiklund, K. B.: <em type="italic">Nomadskolans läsebok. Andra boken </em>. (s. 52), Almquist &amp; Wiksell, Uppsala 1921. Jarkoestamme Ella Holm Bull. 24. Ålma sjïjlide båssoeji dan åvteste ... </p>
<p>A. ... sïjhti orre svaanjkoesåekiem ohtsedidh.</p>
<p>B. ... vööjni sjïjlh goesen nuelesne soevesteminie.</p>
<p>C. ... desnie sïjhti gåetiesijjiem röönjedh.</p>
<p>D. ... sïjhti dållem dennie gaedtesne bïejedh. 25. Gosse ålma goesh tjoehpeminie … </p>
<p>A. ... dellie nyjsenæjja maanam gåetesne njammehti.</p>
<p>B. ... dellie nyjsenæjja låavtegem biessijste gåaroeji.</p>
<p>C. ... dellie nyjsenæjja biessie-skådtjoem darjoeji.</p>
<p>D. ... dellie nyjsenæjja muadtam maanese gåaroeji. 26. Gåessie vïenhth daate heannadamme? </p>
<p>A. ruevtie-aaltarisnie</p>
<p xml:lang="nob">B. vijkinge-aaltarisnie</p>
<p>C. gierkie-aaltarisnie</p>
<p>D. bronse-aaltarisnie 27. Mannasinie vïenhth daan soptsesen nomme <span type="quote">“Dïhte voestes saemie”</span>? .......................................................................................................................................... .......................................................................................................................................... </p>
<p>Lohkh dam heamturem voestegh. Provhkh dam viehkine gosse daejtie gyhtjelasside vaestiedidh. 28. Mestie dah saejhtieh dorjesovveme? </p>
<p>A. måarojste</p>
<p>B. gierkijste</p>
<p>C. laejreste</p>
<p>D. viedtijste 29. Maam ålma jïh nyjsenæjja dan voestes biejjien byöpmedin? </p>
<p>A. bearkoeh</p>
<p>B. faatnoeh</p>
<p>C. guelieh</p>
<p>D. gejhkie-bearkoeh 30. Mannasinie ålma vïenhti dïhte hijven årromesijjie sjïdti? .......................................................................................................................................... .......................................................................................................................................... 31. Mïerhkesjh golme aath mah dennie vïnhtsesne? sïejpe råavkoeh gaaltije guelieh bovtse biessie-låavtege saejhtieh ruevtie röövre </p>
<p xml:lang="nno">Schweigaards gate 15 Postboks 9359 Grønland 0135 OSLO Telefon 23 30 12 00 utdanningsdirektoratet.no</p>
</body></document>
