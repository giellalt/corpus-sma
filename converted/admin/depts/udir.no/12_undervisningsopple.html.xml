<document xml:lang="sma" id="no_id"><header><title/><genre code="admin"/><author><unknown/></author><wordcount>1467</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://veiledninger.udir.no/Samisk%20andrespr%e5k/www.udir.no/Lareplaner/Veiledninger-til-lareplaner/Revidert-2013/Samisk-som-andrespraak/Saemien-mubpiegieline-Saemien-2-jih-saemien-3/template-tredje-trinn-i-enkel-tabell/Undervisningsopple/index.html</origFileName><parallel_text xml:lang="nob" location="12_undervisningsopplegg-niva-8.html"/><parallel_text xml:lang="sme" location="12_undervisningsopp.html"/><parallel_text xml:lang="smj" location="12_undervisningsopp.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Udir.no - Ööhpehtimmiesoejkesje: Daltese 8</p>
<p type="title">Ööhpehtimmiesoejkesje: Daltese 8</p>
<p xml:lang="nob">Hovedinnhold</p>
<p><em type="bold">Daesnie lohkehtæjja vuesiehtimmieh gaavna guktie satne maahta maahtoeulmiejgujmie 8. daltesisnie barkedh. </em></p>
<p>Daesnie våajnoes guktie dah maahtoeulmieh tjyölkehke sjïdtieh lïerehtimmieulmine, sisvegisnie jïh barkoevuekine, guktie vihkielommes maehtelesvoeth meatan vaaltasuvvieh jïh guktie maahta ööhpehtimmiem dan aktegh learoehkasse sjïehtedidh.</p>
<p type="title">Maahtaldahkeulmie</p>
<p><em type="italic">Njaalmeldh gaskesadteme </em></p>
<p><em type="italic">Lohkehtimmien ulmieh leah; learohkh gelkieh </em></p>
<list><p type="listitem">gïelem utnedh joekehts tsiehkine, jïh orre baaakoeh åtnose vaeltedh</p>
</list><p><em type="italic">Gïelen jïh kultuvren bïjre daejredh </em></p>
<p><em type="italic">Lohkehtimmien ulmieh leah; learohkh gelkieh </em></p>
<list><p type="listitem">barkoejieleme jïh barkoej bïjre soptsestidh</p>
<p type="listitem">buerkiestidh guktie orre tearmh båetieh jïh guktie dejtie darjodh</p>
</list><p>Ööhpehtimmiesoejkesje ij iktegisth ellies maahtoeulmieh faarhmesth. Maahtoeulmieh leah tjïelkestahteme lïerehtimmieulmine. Lïerehtimmieulmieh akte sïlle juktie maahtoeulmide jaksedh.</p>
<p xml:lang="nob">Vis alle</p>
<p type="title">Jeatjah sjyöhtehke maahtoeulmieh</p>
<p xml:lang="nob"><em type="italic">Læreplan i norsk for VG1 </em></p>
<p xml:lang="nob"><em type="italic">Språk og kultur </em></p>
<p xml:lang="nob">Mål for opplæringen er at eleven skal kunne</p>
<list><p type="listitem" xml:lang="nob">bruke fagkunnskap fra ulike fag til å drøfte spørsmål knyttet til skole, samfunn og arbeidsliv gjøre intervju og referere</p>
</list><p type="title">Lïerehtimmieulmieh</p>
<p>Barkoen ulmie lea learohkh edtjieh orre baakoeh jïh lahtesh lïeredh. Dah edtjieh lahtesh barkoej bïjre lïeredh, jïh maehtedh ovmessie barkoej bïjre soptsestidh.</p>
<p>Dïhte sæjhta jiehtedh learohkh edtjieh maehtedh:</p>
<list><p type="listitem">orre teermh darjodh gaavnoes njoelkedassijste</p>
<p type="listitem">njaalmeldh sov aamhtesem mubpide åehpiedehtedh</p>
<p type="listitem">soptsestalledh barkoej jïh barkoejielemen bïjre</p>
<p type="listitem">gyhtjelassh soejkesjidh akten åehpiedehtemasse</p>
</list><p>Tjuara væhtide darjodh laavenjostosne learohkigujmie.</p>
<p type="title">Væhtah juktie maahtoeulmide jaksedh</p>
<p>Vuesiehtimmie vuarjasjæmman</p>
<p><em type="bold">Maahtoeulmieh </em></p>
<p xml:lang="nob"><em type="bold">2 </em></p>
<p xml:lang="nob"><em type="bold">3-4 </em></p>
<p xml:lang="nob"><em type="bold">5-6 </em></p>
<p><em type="italic">Ööhpehtimmien ulmie lea learohkh edtjieh maehtedh </em></p>
<list><p type="listitem">barkoen jïh barkoejielemen bïjre soptsestidh</p>
</list><p>Learohke maahta göökte barkoej bïjre soptsestidh jïjtse ööhpehtimmie-geajnoen sisnjelen aelhkieslaakan</p>
<p>Learohke maahta såemies barkoej jïh barkoejielemen bïjre soptsestidh jïjtse ööhpehtimmie-geajnoen sisnjelen, gosse soptseste, buerkeste jïh gyhjtelassh vaestede</p>
<p>Learohke maahta jïjnjh barkoej jïh barkoejielemi bïjre soptsestidh, gosse tjïelkeste, buerkeste, digkede jïh gyhtjelassh gihtjie jïh vaestede</p>
<list><p type="listitem">buerkiestidh guktie orre baakoeh jijhtieh jallh dorjesuvvieh</p>
</list><p>Learohke maahta damtijidh jïh buerkiestidh guktie naan teermh jæjhteme</p>
<p>Learohke maahta buerkiestidh guktie jïjnjh ovmessie teermh jæjhteme</p>
<p>Learohke maahta tjïelkestidh guktie jïjnjh teermh jæjhteme, aaj jarkoestamme baakoeh.</p>
<p>Learohke maahta dam nuhtjedh jïh orre teermh darjodh.</p>
<list><p type="listitem">gïelem jiene-jienebem nåhtadidh ovmessie tsiehkine, jïh orre baakoeh jïh lahtesh åtnose vaeltedh</p>
</list><p>Learohke gïelem nåhtede såemies aejkien</p>
<p>Learohke baakoeh baakoegærjesne damtije</p>
<p>Learohke såemies aejkien orre baakoe lahtesh nåhtede</p>
<p>Learohke gïelem nåhtede naan joekehts tsiehkine</p>
<p>Learohke maahta baakoeh gaavnedh baakoegærjesne jïh baakoeh baakoegærjeste nuhtjedh</p>
<p>Learohke daamtaj jienebh orre baakoeh jïh lahteseh nåhtede.</p>
<p>Learohke gïelem eadtjohkelaakan nåhtede jïjnjh ovmessie tsiehkine.</p>
<p>Learohke maahta sjyöhtehke baakoeh baakoegærjesne gaavnedh, jïh dejtie eadtjohkelaakan nåhtadidh.</p>
<p>Learohke ahkedh jïjnjh orre baakoeh jïh lahtesh nåhtede.</p>
<p type="title">Lïerehtimmiedarjomh</p>
<p type="title">Åvtebarkoe</p>
<p>Åvtelen learohkh barkojne aelkieh, lohkehtæjja maahta åehpiedehtedh naan sïejhme barkoeh, jïh naan dejpeladtje saemien barkoeh.</p>
<p type="title">Lïerehtimmiedarjome</p>
<p>Baajh learohkem aktem barkoem veeljedh mejnie satne sïjhteme barkedh, jallh akte barkoe mij lea åehpies learoehkasse. Learohke byöroe baakoeh jïh lahtesh våålese tjaeledh mejtie joe maahta. Daate repetisjovnem jïh våaromem vadta dan vijriebasse barkose.</p>
<p>Learohkh ussjedellieh mij lea aevhkie lïeredh. Dah maehtieh baakoegærjam nåhtadidh. Gie maahta viehkine årrodh sjyöhtehke baakoeh jïh lahtesh gaavnedh? Maahta aaj aevhkies årrodh aktem laavenjostoem tseegkedh Saemiedigkien gïelekonsulentigujmie jis tjuara baakoeh/lahtesh darjodh/ sjïehtedidh.</p>
<p>Dan mænngan lohkehtæjja byöroe njoelkedasside buerkiestidh guktie orre baakoeh dorjesuvvieh saemiengïelesne. Såemies viehkie daesnie: gïella.org .</p>
<p type="title">Baakoebaanghke</p>
<p>Learohke byöroe aktem baakoebaanghkem darjodh jïjtsasse. Baakoebaanghkem maahta gellielaakan nåhtadidh. Lohkehtæjja maahta veeljedh baajedh learohkh baakoebaanghkem darjodh sjïere aamhtesidie, vuesiehtimmien gaavhtan ektiedamme akten sjïere barkose, jallh akten sjïere gaarsjelæmman. Baakoebaanghke maahta aaj dahkojde, heannadimmide, dååjresidie jnv. ektiedidh.</p>
<p>Baakoebaanghkesne byöroe baakoeh årrodh mah leah vihkeles dan aamhtesasse mejnie learohkh berkieh.</p>
<p>Baakoeh byöroeh alfabeten mietie årrodh. Jåarhkh læstojne gosse orre baakoeh båateledtieh. Lohkehtæjja maahta badth tjaeledh dej nöörjen nommh parentesesne. Læstosne lohkehtæjja maahta maadth-haamoej minngesne lissiehtidh guktie dah vokalh jorkesuvvieh gosse vearbh, substantijvh jallh adjektijvh sojjedibie, vuesiehtimmien gaavhtan: vaedtsedh - vaadtsa gåetie - gåatan onne - unnebe</p>
<p>Åenehks vuesiehtimmie ektiedamme dan aamhtesasse barkoeh:</p>
<p>Barkoe</p>
<p xml:lang="nob">Advokate</p>
<p>Gïrsebiejije</p>
<p>Skiemtjesåjhtere</p>
<p>Dåaktere</p>
<p>Elektrihkere</p>
<p>Lohkehtæjja</p>
<p>Viehkiesåjhtere</p>
<p>Vuejije</p>
<p>Ööhpehtimmie</p>
<p>Jollebe ööhpehtimmmie</p>
<p>Jåarhkeskuvle</p>
<p>Maadthskuvle</p>
<p>Barkoesijjieh</p>
<p>Voeresegåetie</p>
<p>Skiemtjegåetie</p>
<p>Bovre</p>
<p xml:lang="nob">Healsoejarnge</p>
<p xml:lang="nob">Kontovre</p>
<p>Skuvle</p>
<p type="title">Baakoekaarhte</p>
<p>Akte jeatjah nuepie lea baakoem veeljedh goh våarome orre baakoeh darjodh, dagkeres baakoekaarhte. Byöroe learohken daerpiesvoetese sjïehtedidh man gellie baakoeh læstose beaja.</p>
<p>Barkedh</p>
<p>Substantijve</p>
<p>Vearbe</p>
<p>Adjektijvh</p>
<p>barkoe</p>
<p>barkije</p>
<p>barkoe-vedtije</p>
<p>barkohtsvoete</p>
<p>barkoejieleme</p>
<p>barkoetsiehkie</p>
<p>barkoekontovre</p>
<p>barkoelastoe</p>
<p>barkoesijjie</p>
<p>barkoekrirrie</p>
<p>gïetebarkoe</p>
<p>barkedh</p>
<p>barkohts</p>
<p>barkehks</p>
<p>barkije</p>
<p>barkoes</p>
<p>barkeres</p>
<p>Lohkehtæjja byöroe aaj learohkidie vuesiehtidh guktie dah byöroeh baakoegærjajgujmie jïh baakoelæstoejgujmie barkedh.</p>
<p>Jïjnjh baakoegærjah gååvnesieh saemiengïelesne, jïh muvhten aejkien tjuara ovmessie baakoegærjine vuejnedh juktie baakoem gaavnedh man mietie ohtsede. Tjuara learoehkidie lïeredh baakoegærjah nåhtadidh.</p>
<p>Gosse learohke aktem baakoem saemiengïelesne ohtsede, tjuara baakoen baakoeklaassem daejredh, jïh baakoegærjan åeniedimmiem baakoeklaasseste damtijidh, vuesiehtimmien gaavhtan: s.= substantijve jïh v.= vearbe.</p>
<p>Maahta aaj aevhkies årrodh giehtjedidh guktie buerkiestamme aktene daaroen-saemien baakoegærjesne, juktie giehtjedidh mejtie ektiedimmie baakoen jïh sisvegen gaskem. Dïhte aaj vihkeles gosse learohke voestegh dam nöörjen baakoem ohtsede.</p>
<p>Daesnie maahta fieljh årrodh jis ij baakoen ulmiem giehtjedh aktene saemien-nöörjen baakoegærjesne. Maahta ojhte jienebh baakoeh årrodh, jïh dellie dah alfabeten mietie tjåadtjoeh.</p>
<p>Learohkh mahtieh spielem <span type="quote">"Baakoebingo"</span> nåhtadidh gosse baakoeh lïerieminie:</p>
<p>Guvvie: Jan Arne Varsi</p>
<p>Learohkh maehtieh saernieh jïh sjyöhtehke heannadimmieh ohtsedidh, ektiedamme dan veeljeme barkose. Dan mænngan learohkh maehtieh ektesne soptsestidh barkoen bïjre. Dah maehtieh göökti göökti barkedh, jïh vuesiehtimmien gaavhtan aelkedh gihtjedh mejnie dïhte mubpie barka.</p>
<p>Learohkh edtjieh altese barkoeh njaalmeldh åehpiedehtedh. Learohkh barkoem åehpiedehtieh dejtie jeatjah learoehkidie klaassesne jallh lohkehtæjjese, jïh daate våaromem vadta akten orre soptsestæmman klaassesne jallh faagelohkehtæjjine.</p>
<p type="title">Jeatjah darjomh</p>
<p>Jis gåarede, learohkh maehtieh aktem saemiestæjjam aktene vaeljehke barkosne vaaksjodh, jïh dam gihtjehtidh. Gihtjehtimmiem maahta mp3-spielerasse bæjjese vaeltedh jallh plearoeh. Maahta minngiebarkoem gellielaakan darjodh.</p>
<p type="title">Sjïehtedamme lohkehtimmie</p>
<p>Learohkh maehtieh altese baakoeveahkam lissiehtidh viehkine tjoevtenjebaakojste. Maam daarpesje gosse edtja dan aamhtesen bïjre soptsestalledh? Daesnie learohkh maehtieh digitale åssjaldahkekaarhtem nåhtadidh juktie aamhtesem öörnegasse biejedh.</p>
<p>Learohkh mah vielie haestiedihks barkoem daarpesjïeh, maehtieh baakoebuerkiestimmide saemiengïelesne tjaeledh.</p>
<p>Learohkh maehtieh aaj ovmessie guvvieh nåhtadidh goh våarome, guktie dah maehtieh soptsestidh dan bïjre mij lea sjyöhtehke dan vihties tseahkan.</p>
<p>Learohkh maehtieh mobijletellefovnem, mp3-spielerem jallh maam akt jeatjebem nåhtadidh mejnie gåarede bæjjese vaeltedh, jïh baakoeh jïh lahtesh lohkedh mejtie maahta mænngan goltelidh. Dïhte maahta baakoelïerehtimmiem nænnoestidh.</p>
<p>Gosse learohkh oktegh berkieh, lohkehtæjja maahta soptsestimmieguejmine årrodh. Lohkehtæjja byöroe aaj aktem seammaplïeres åehpiedehtemem darjodh akten barkoen bïjre, guktie learohkh haarjanimmiem åadtjoeh gyhtjelassh darjodh akten åehpiedehtemasse. Lohkehtæjja åehpiedehtemem sjïehtede learohki daltesasse.</p>
<p type="title">Faagen vïerhtiedidh</p>
<p>Daennie bihkedimmesne libie veeljeme dam baakoem <em type="italic">vuarjasjidh </em>sijjeste vïerhtiedidh. </p>
<p>Vuarjasjimmie iktemeran byöroe våaromem vaeltedh dejnie væhtine mah leah lïerehtimmieulmide ektiedamme. Darjoeh amma væhtide laavenjostosne learohkigujmie. Digkedh dejgujmie guktie edtja stuerebe baakoeveahkam åadtjodh. Daesnie learohkh jïjtje tjuerieh vuarjasjidh: Mij munnjien stuerebe baakoeveahkam vadteme?</p>
<p>Bievnieh bååstede dej baakoej bïjre mah learohkh baakoebaanghkesne utnieh, jïh aaj dej baakoej bïjre learohkh dorjeme dej vuekiej mietie orre baakoeh darjodh. Bååstedebievnese edtja saarnodh maam learohkh haalvoeh, jïh guktie dah byöroeh vijriebasse barkedh.</p>
<p>Vuesiehtimmie: bååstedebievnese</p>
<p>Datne edtjh maehtedh:</p>
<p>barkoejielemen jïh barkoej bïjre soptsestidh</p>
<p><em type="italic">Mij lea hijven </em>: Datne soptsestih jïjnjh sjyöhtehke barkoej bïjre dov ööhpehtimmiegeajnosne Datne murreds gyhtjelassh gihtjih barkoejielemen bïjre </p>
<p><em type="italic">Maam maahtah bueriedidh </em>: Datne maahtah vielie soptsestidh aevhkiej jïh heaptoej bïjre dejnie barkojne, mej bïjre soptsesth. </p>
<p>jiene-jienbem gïelem nåhtadidh ovmessie tsiehkine, jïh orre baakoeh jïh lahtesh åtnose vaeltedh</p>
<p><em type="italic">Mij lea hijven </em>: Datne gïelem eadtjohkelaakan nåhtedh. Manne govlem datne ahkedh orre baakoeh jïh lahtesh åtnose vaaltah. Daelie jïjnjh barkoenommh maahtah. </p>
<p><em type="italic">Maam maahtah bueriedidh </em>: Datne maahtah jienebidie dejstie baakojste baakoebaanghkesne haarjanidh, jïh dejtie eadtjohkelaakan nåhtadidh. </p>
<p type="title">Jïjtsevuarjasjimmie:</p>
<p>Daesnie naan vuesiehtimmieh guktie learohkh maehtieh jïjtsevuarjasjimmiem darjodh.</p>
<p><em type="italic">1 </em>. Mov veeljeme barkoesuerkeste: </p>
<list><p type="listitem">Mejnie lyhkesim gosse barkoem buerkiestim?</p>
<p type="listitem">Maam byörem jarkelidh?</p>
<p type="listitem">Mij fååtese buerkiestimmesne?</p>
<p type="listitem">Maam byörem lissiehtidh?</p>
<p type="listitem">Guktie lyhkesim barkoeveeljemem buerkiestidh?</p>
<p type="listitem">Buektehtem åssjaldahkh buektedh mejtie barkoe sjyöhtehke munnien?</p>
</list><p><em type="italic">2 </em>. Learohkhe sjyöhtehke ulmieh ahkedh goeresne tjaala, jïh jïjtjemse vuarjesje. </p>
<p>Ulmie:</p>
<p>Daam ånnetji maahtam:</p>
<p>Daam naa hijven maahtam:</p>
<p>Daam joekoen hijven maahtam:</p>
<p><em type="italic">3 </em>. Baakoebaanghke </p>
<p>Learohki baakoebaanghke maahta badth digitale årrodh. Dïhte maahta goh maabpa årrodh, jih maam learohkh oktegh jallh ektine lohkehtæjjine vuarjesje. Mah baakoeh learohkh lïereme? Mah baakoeh geerve lïeredh? Maam learohke maahta darjodh juktie dejtie geerve baakojde lïeredh? Maam learohke byöroe jarkelidh maabpesne?</p>
<p type="title">Faagen maadth maahtoeh</p>
<p>Daennie bihkedimmesne libie veeljeme dejtie baakojde <em type="italic">vihkielommes maehtelesvoeth </em>sijjeste faagen maadth maahtoeh. </p>
<p><em type="italic">Maehtedh sov njaalmeldh daajroeh buektedh </em>: Dïhte njaalmeldh maehtelesvoete dïhte åejviedarjome daennie vuesiehtimmesne. </p>
<p><em type="italic">Maehtedh digitale dirregh nåhtadidh </em>: Learohkh digitale baakoegærjah, risten.no, jïh statistihkem barkoej bïjre, ssb.no nåhtadieh. Learohkh digitale åehpiedehtemeprogrammem nåhtadieh (Open Office Impress, Powerpoint jallh plearoh åehpiedehtemeprogramme). Dah baakoebaanghkem jïh baakoekaarhtem darjoeh Open Office Writer’isnie, Word’esne jallh plearoeh teekstegietedimmieprogrammesne, jïh digitale åssjaldahkekaarhtem darjoeh. </p>
<p><em type="italic">Maehtedh sov tjaaleldh daajroeh buektedh </em>: Stuerebe baakoeveahka aktem hijven våaromem vadta gosse edtja jïjtsh tjaalegh tjaeledh. Learohkh baakoelæstoeh tjaelieh. </p>
<p><em type="italic">Maehtedh lohkedh </em>: Lohkeme jïh goltelimmie leah tjoevtenje orre dååjresidie. </p>
<p type="title">Maajhööhpehtimmie</p>
<p>Daate vuesiehtimmie hijvenlaakan maajhtööhpehtæmman sjeahta. Dellie lohkehtæjja aaj maahta aktem åehpiedehtemem darjodh aktede barkoste, guktie learohke åådtje gyhtjelassh disse soejkesjdih. Learohke maahta sov barkoeveeljemem åehpiedehtedh lohkehtæjjese, jïh lohkehtæjja aktem barkoem åehpiedahta. Maahta aaj vijriedidh jienebi barkoejgujmie jallh ovmessie tsiehkiejgujmie ektiedamme akten barkose.</p>
<p type="title">Gïelesuerkieh</p>
<p>Daesnie maahta gærjagåetiem jïh/jallh gærjagåetien barkijem gïelesuerkine nåhtadidh. Jis gærjagåetien barkije saemeste, satne maahta govlehtæjjine årrodh, jïh viehkiehtidh bïevnesh barkoej bïjre gaavnedh. Seamadidie gaajhkesh edtjieh ajve saemiestidh.</p>
<p>Jis studije-bihkedæjja jallh raeriestæjja saemiestieh, byöroe dam meatan vaeltedh barkosne. Maahta sïejhme bïevnesh vedtedh ööhpehtimmien, barkoej jïh barkoejielemen bïjre.</p>
<p>Jis vaenie saemiegïelen almetjh skuvlen lohkehtæjjan ålkolen, maahta aktem gïelesuerkiem stealladidh barkoenommigujmie akten plakaten bïjre. Edtja sinsitnine soptsestidh man bïjre plakatesne vuejnieh, jïh ajve saemiestidh.</p>
<p type="title">Learoevierhtieh</p>
<p><em type="italic">Nedtevierhtieh </em>: vilbli.no http://www.samit.no/termer.htm http://www.samit.no/callinravvagat.pdf infonuorra.no Baakoegærjah Saemien grammatihke ssb.no giella.org </p>
</body></document>
