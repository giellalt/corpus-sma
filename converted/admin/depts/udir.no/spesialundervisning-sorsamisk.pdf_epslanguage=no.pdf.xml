<document xml:lang="sma" id="no_id"><header><title/><genre code="admin"/><author><unknown/></author><wordcount>349</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Filer/Regelverk/Tidlig-innsats/Foreldreinfo/Spesialundervisning-sorsamisk.pdf?epslanguage=no</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Sjïerelïerehtimmie vïjhte minudtine </em><em type="bold">– dutnjien tjidtjie jallh aehtjie </em></p>
<p>Jis dov maana ij nuekies aevhkie sïejhme lïerehtimmeste utnieh, maahta dïhte reaktam sjïerelïerehtæmman utnedh. Sjïerelïerehtimmie maahta vuesiehtimmien gaavhtan årrodh learohke jeatjah learoeulmine barkedh enn dah jeatjah learohkh, lohkehtæjja jallh viehkiehtæjja learohkem dåarjedidh klaassesne jallh learohke sjïere sjïehtedamme dïrregh åådtje.</p>
<p>Sjïerelïerehtimmie edtja dov maanan daerpiesvoeti mietie sjïehtedamme. Jis datne jallh skuvle tjomperdidh jis dov maana ij dan buerie aevhkiem lïerehtimmeste åadtjoeh, edtja skuvle voejhkele buerebe dov maanese sjïehtedidh. Jis dïhte ij nuekies tjuerieh skuvle jïh PP-dïenesje vuarjasjidh jïh rååresjidh maam maana daarpesje, jïh skuvle tjuara ajne nænnoestimmiem nænnoestidh. <em type="bold">Mij dïhte sæjhta jiehtedh Pedagogihken-psykologihken dïenesje (PP-dïenesje) </em>Dïenesje mij raerieh skuvlide, tjïeltide jïh fylhkentjïeltide vadta sjïehtedimmiej bïjre maanide jïh noeride sjïere daerpiesvoetine. <em type="bold">Maehteles vuarjasjimmie </em></p>
<p type="listitem">Tjaatsege PP-dïenesjistie mij vuesehte jis learohke sjïerelïerehtimmiem daarpesje, jïh mij rååresje mah faaleldahkh learohke byöroe åadtjodh.   Ajne nænnoestimmie  Prievie skuvleste mij jeahta jis maana reaktam sjïerelïerehtæmman åtna jallh ij dam  utnieh, jïh mij sjïerelïerehtimmie. Datne iktegisth maahtah nænnoestimmiem laejhtedh.   Individuellen lïerehtimmiesoejkesje (ILS)   ILS edtja ulmieh jïh sisvege vuesiehtidh sjïerelïerehtimmesne jïh dïhte barkoedïrregh  lohkehtæjjide.   Maam maahtam skuvleste veanhtadidh?  Skuvle edtja</p>
<p type="listitem">datnem gihtjedh jïh galkh meatan sjïdtedh åvteli dah maam akt nænnoste dov maanan bïjre</p>
<p type="listitem">vuarjasjidh jis dov maana sjïerepedagogeles viehkiem daarpesje</p>
<p type="listitem">pp-dïenesjem gihtjedh faageles vuarjasjimmiem darjodh jis datne dam sïjhth, jallh jis skuvle meala maana sjïerelïerehtimmiem daarpesje</p>
<p type="listitem">akte nænnoestimmiem nænnoestidh mij jeahta jis maana edtja sjïerelïerehtimmiem åadtjodh jallh ij dam åadtjoeh, jïh mij sjïerelïerehtimmie</p>
<p type="listitem">individuellen lïerehtimmiesoejkesjem (ILS) darjodh</p>
<p type="listitem">maanese sjïerelïerehtimmiem vedtedh guktie nænnoestimmesne jïh ILS:esne buerkiestamme</p>
<p type="listitem">tjaaleldh reektesem darjodh dan sjïerelïerehtimmien bïjre jïh maanan evtiedimmine fïerhten jaepien</p>
<p><em type="bold">Maam maahtam darjodh? </em></p>
<p type="listitem">Datne tjidtjie jallh aehtjie</p>
<p type="listitem">maahtah krïevedh skuvle goerehte jis dov maana sjïerelïerehtimmiem daarpesje</p>
<p type="listitem">galka meatan sjïdtedh jïh jååhkesjidh åvteli skuvle PP-dïenesjem gihtjie jis dov maanam goerehtidh</p>
<p type="listitem">galka meatan sjïdtedh jïh jååhkesjidh åvteli skuvle nænnoste dov maana edtja sjïerelïerehtimmiem åadtjodh</p>
<p type="listitem">galka tjaaleldh reektesem åadtjodh fïerhten jaepien sjïerelïerehtimmien bïjre maam dov maana åådtje, jïh vuarjasjimmiem guktie dov maana evtede</p>
<p type="listitem">maahtah laejhtedh jis ij dov maana sjïerelïerehtimmiem åadtjoeh</p>
<p type="listitem">maahtah sisvegem, tjïrrehtimmiem jallh sjïerelïerehtimmien öörnemem laejhtedh</p>
<p><em type="bold">Sïjhtem jijnebe daejredh! </em></p>
<p>Maahtah vielie sjïerelïerehtimmien, skuvlebyjreskem, eejhtegilaavenjostemem jïh njoelkedassi bïjre lohkedh www.udir.no/tidliginnsats jïh www.fug.no. Daah bïevnesh ajve daaroengïelesne.</p>
</body></document>
