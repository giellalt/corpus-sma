<document xml:lang="sma" id="no_id"><header><title>Bïevnesh eejhtegidie skuvlesne</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2020</year><wordcount>313</wordcount><conversion_status type="standard"/><availability><license type="standard"/></availability><origFileName>https://www.udir.no/contentassets/a7d84e333b6c4391b3e212c1b9af6ef9/udir_forelderinfo_skole_sorsamisk.pdf</origFileName><parallel_text xml:lang="eng" location="udir_forelderinfo_skole_engelsk.pdf"/><parallel_text xml:lang="nno" location="udir_forelderinfo_skole_nynorsk.pdf"/><parallel_text xml:lang="nob" location="udir_forelderinfo_skole_bokmaal.pdf"/><parallel_text xml:lang="sme" location="udir_forelderinfo_skole_nordsamisk.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Bïevnesh eejhtegidie skuvlesne </em></p>
<p>Åvtelen skuvlh Nöörjesne steegkesovvin ij lij naan åehpies suetiegeerjehtimmie maanaj gaskem maanagïertine jïh maanaskuvline. Viertiestamme geerve almetjigujmie vaenie maanah mah suetiem åådtjeme Nöörjesne jïh abpe veartanisnie. Daan mearan vååjnoe goh maanah jïh noerh joekoen vuelege vaahram utnieh itjmies skïemtjelassem koronavijrusinie åadtjodh. Vaahra lea vueliegåbpoe goh jeatjah voejngehtasseskïemtjelasside, vuesiehtimmien gaavhtan influensa.</p>
<p><em type="bold">Jearsoe maanide skuvlesne årrodh </em></p>
<p type="listitem">Daelie skuvlh ånnetji ånnetji rïhpesieh, jïh juktie suetiem gaertjiedidh libie gelliej råajvarimmiejgujmie nïerhkeme. Boelhken åvtese sïjhtebe lissie veele årrodh suetievaarjelimmiem gorredidh. Men dellie eevre daerpies gaajhkesh mij ieh dejnie viehkiehtibie jïh dejtie orre raeride suetievaarjelimmien bïjre fulkebe. Skuvlesne sïjhtebe joekoen ååntjestal edh:</p>
<p type="listitem">gïeth bïssedh jïh learoehkidie hijven gïetebïssemerutijnh lïeredh</p>
<p type="listitem">hijvenlaakan sjïekedidh</p>
<p type="listitem">dalhketjh jaabnan bïssedh, vuesiehtimmien gaavhtan nedtepreejrh</p>
<p type="listitem">lissie jïjnjem ålkone årrodh learohkigujmie, aaj sïejhme skuvletæjmojne jïh SEÖ:sne</p>
<p type="listitem">ööhpehtimmiem jïh gaavnedimmieh unnebe dåehkine utnedh</p>
<p type="listitem">hijven jovnesem sinsætnan utnedh</p>
<p>Edtjebe annje hoksedh learohki lea jearsoe jïh hijven skuvlebyjrese. Gaajhkesh mah skuvlesne berkieh edtjieh hoksedh learohkigujmie hijven.</p>
<p><em type="bold">Jis dov maana mådtan domtoe </em></p>
<p>Jis dov maanan leah skïemtjelassesymptomh ij edtjh skuvlese båetedh, daate faamosne aaj jis maanan leah viesjies symptomh. Lissie vihkeles maanah leah gåetesne unnemes aktem dygnem mænngan dej eah leah vielie symptomh. Jis naan jeatjebh gåetesne voejngehtassesymptomh utnieh jal h koronavijrusem åådtjeme, idie edtjh maanam skuvlese dåeriedidh.</p>
<p>Jis maanah skïemtjine sjidtieh skuvlesne, mij ieh eejhtegidie gaskesadtebe. Maanah tjuerieh veedtjesovvedh jal h gåetide vaedtsedh skuvleste dan varke gåarede.</p>
<p><em type="bold">Eejhtegh eah byörh skuvlen sïjse dåeriedidh </em></p>
<p>Mijjieh pryövebe maanide dåastoehtidh ålkone jïh sïjhtebe eejhtegh eah skuvlen jal h gåårvedstjiehtjelen sïjse dåeredh.</p>
<p>Gïeth bïssedh lea seamma vihkeles gåetesne goh skuvlesne. Bïssede gïetide åvtelen skuvlese båetede, jïh dal atjinie dij ieh gåetide båetede.</p>
<p>Maanah byöroeh eeremes vaenie jeatjah maanajgujmie årrodh astoeaejkien, jïh eeremes ålkone stååkedidh.</p>
<p><em type="bold">Skuvleskovhte </em></p>
<p>Jis learohkh skuvlebussem vaeltieh tjuerieh mujhtedh hijven jovnesem hööltedh, dovne mearan bussem vuertieminie jïh bussesne. Seammalaakan jis learohkh vïnhtsem jal h jeatjah skovhtem skuvlese vaeltieh. Eah byörh skuvleskovhtem jïh byögkeles skovhtem dåeriedidh jis nuepie gååvnese baajedh årrodh.</p>
</body></document>
