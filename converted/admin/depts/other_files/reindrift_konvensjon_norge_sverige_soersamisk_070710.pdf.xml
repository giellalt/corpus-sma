<document xml:lang="sma" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>2271</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://www.regjeringen.no/upload/LMD/Vedlegg/Regelverk/Reindrift_konvensjon_Norge_Sverige_soersamisk_070710.pdf</origFileName><parallel_text xml:lang="nob" location="reindrift_konvensjon_norge_sverige_260209.pdf"/><parallel_text xml:lang="smj" location="reindrift_konvensjon_norge_sverige_lulesamisk_070710.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="bold">Konvensjovne  Nøørjen jïh Sveerjen gaskem raastenbijjelen båatsoen bïjre  </em></p>
<p>Dah Nøørjen jïh Sveerjen reerenassh,</p>
<p>mah tjïelkestamme saemieh aalkoealmetjinie leah dovletjistie elties bovtside juhtiehtamme raastah dam mij daelie lea raaste Nøørjen jïh Sveerjen gaskem,</p>
<p>mah raastetraktaten voestes kodicillem krøøhkestieh mij jaepeste 1751 golken 7. jïh 18. biejjien, mij dåhkasjahta saemide reaktah  nubpien rïjhkese bovtsine juhtedh jïh dejtie debpene reaktah båeries saemien vuekiej mietie,</p>
<p>mah jiehtieh ihkie håalemen mietie Sveerjen dååhkasjimmien bïjre Dan europan unionen 3.protokollese Om det samiske folket, dellie dah lïhtsegh nænnoestin saemiej gaavhtan Sveerjese dïedteh naasjovnen jïh gaskenaasjovni reaktaj mietie,</p>
<p>dah naemhtie seamadamme:</p>
<p><em type="bold">Kaapitele 1. Våarome-prinsibph </em></p>
<p>Aartigkele 1</p>
<p>Daate konvensjovne lea dan raastenbijjelen båatsose Nøørjen jïh Sveerjen gaskem.</p>
<p>Konvensjovnen jiehtegh leah båatsoesïjtese jallh båatsoesïjten båatsoeburride jïh saemiensïjtese jallh saemiensïjten båatsoeburride.</p>
<p>Aartigkele 2</p>
<p>Konvensjovnen ulmie lea rïjhki gaskem ektiebarkoem eevtjedh jïh evtiemdidh, båatsoesijti jïh saemiensijti gaskem jïh  båatsoeburriej gaskem dovne guktie   gåatomem utniehtidh gåhkaldahken økologijes, økonomijes jïh kultuvreguedtijes båatsose gåabpaginie rïjhkine .</p>
<p>Konvensjovnem galka utnedh guktie eah orre åtnoes båatsoebarkoevuekieh  tsagkesth  mah aalme sïebredahken evtiemdimmeste sjidtieh.</p>
<p>Aartigkele 3</p>
<p>Raastenbijjelen båatsoe galka reaktaj jïh dïedti gujmie rååresjidh mah naasjovnen reaktaj nuelelen dennie rïjhkesne gusnie dïhte båatsoe, jis ij leah mij jeatjah daan konvensjovnen mietie.</p>
<p>Aartigkele 4</p>
<p>Naasjovnen åejvieh aktene rïjhkesne, mah vuartasjieh mejtie råajvarimmiem luhpiemdidh aktene dajvesne mij daan konvensjovnen mietie raastenbijjelen båatsose nuhtjesåvva, dah gelkieh vierhtiedidh dan guhkie gåarede dam dajvem geehtedh råajvarimmiej vuestie mah maehtieh dajven båatsoem tsagkestidh.</p>
<p>Jis lïjhke råajvarimmiem luhpiemdidh, dellie rïjhke tjirkie nuekies gåatomem jaksedh jallh, jis ij gaegnedh, dellie naasjovnen reaktaj mietie økonomije-åasam maeksedh.</p>
<p>Aartigkele 5</p>
<p>Konvensjovnem tjïrrehtidh dellie gøøkte tjirkes åårganh tseegkesovvedh, gåabpagidie rïjhkide aktesne; akte reeremeåårgane, NøørjenSveerjen gåatomemoenehtse (Gåatomemoenehtse), jïh akte njååhtjedimmieåårgane, Nøørjen-Sveerjen njååhtjedimmiemoenehtse (Njååhtjedimmiemoenehtse).</p>
<p>Aartigkele 6</p>
<p>Båatsoesïjte jïh saemiensïjte maahta dajvh båatsose nuhtjedh dennie nubpene rïjhkesne nimhtie guktie dïhte sjïere protokolle vuesehte (dajveprotokolle) mij daan konvensjovnese lissine (Lissie 1).</p>
<p>Aartigkele 7</p>
<p>Båatsoesïjte jïh saemiensïjte maahta ektiebarkoen bïjre mååhtedimmiem tjaeledh  mij dajveprotokolleste sveehkie. Dagkeren mååhtedæmman barre reaktaj bïjre mah båatsose viedteldh jïh dajvi bïjre gubpene vaenemes akten lotjkehtæjjese reaktah båatsoem utnedh naasjovne laaki mietie jallh daan konvensjovnen mietie.</p>
<p>Ektiebarkoemååhtedimmie ij galkh  jeatjebi ïedtjide tsagkesinie sjidtedh. Mååhtedæmman byøroeh sjïehteles krïebpesjimmieh guktie destie maehtedh loetedh.</p>
<p>Båatsoemoenehtse ektiebarkoemååhtedimmiem dåhkasjahta edtja tjirkes sjidtedh. Mearan mååhtedimmiem gïetede dellie moenehtse gïehtjede guktie mååhtedimmie konvensjovnen ulmiem jaksa dan 2. aartigkelen mietie. Aerebi goh mååhtedimmiem dåhkasjehtedh dellie moenehtse maahta jeatjabidie goh mååhtedæjjide nuepiem vedtedh dam åadtjodh lahtestidh.</p>
<p>Daan konvensjovnen jiehtegh leah dan guhkie sjiehtieh dejtie dajvide mah ektiebarkoemååhtedimmiej nuelesne mah gåalmede boelhketjen mietie dåhkasjahteme. Jis mååhtedimmie loevene, dellie dajveprotokolle håsvede.</p>
<p>Aartigkele 8</p>
<p>Dah gåatomedajvh mah dajveprotokollesne moenesuvvieh jallh ektiebarkoemååhtedimmine, dah eah nænnosth jallh eah jiehtieh guktie staath  vuejnieh man vyjrehke dah daamtesreaktah. Dïhte dellie jeahta konvensjovne ij daamtesreaktaj gåatomereaktide  dijph mah båatsoesaemieh aktede rïjhkeste nubpene rïjhkesne utnieh.  Gyhtjelassh njååhtjedidh man vyjrehke dah daamtesreaktah eah dah dellie konvensjovnen raejeste vaenebh sjidth, menh Nøørjesne privatereaktaj gaavhtan guhkiesaejkien åtnoevuekiej mietie jïh Sveerjesne dovletjereaktaj mietie.</p>
<p>Jis guhte veanhta nubpene rïjhkesne sutnjien  daamtesreaktah gåatoemasse jeenebinie dajvine goh dajveprotokollese tjaalasovveme, dellie maahta aamhtesem dan rïjhken dåapman uvte tseegkedh  sov aamhtesem åadtjodh gïehtjedidh. Dagkerem aamhtesegïehtjedimmiem almetjen  digkiereaktaj uvte Nøørjesne tsegkesåvva jïh almetjen  digkiereaktaj uvte Sveerjesne.</p>
<p>Jis faamoje dåapman tjïrrh vuesehte  båatsoeburrien aktede rïjhkeste leah reaktah nubpene rïjhkesne gåatoehtidh, dellie dåapma daan konvensjovnen uvte båata. Dïhte nubpie rïjhke geehtie guktie moeneme båatsoeburrieh nuepiem åadtjoeh reaktide nuhtjedh jallh jis ij buektehth, dellie naasjovnen reaktaj mietie økonomije-åasah åadtjodh.</p>
<p><em type="bold">Kaapitele 2. Sjïere reaktah dan raastenbijjelen båatsose </em></p>
<p>Aartigkele 9</p>
<p>Raastetraktaten voestes kodicille jaepien 1751 golken 7. jïh 18., dillie goh rïjhkeraasten bijjelen fearadidh, ij jeatjah maajsojde rïhpesth dan raastenbijjelen båatsose enn goh dejtie mah kodicillese tjaalasovvin.</p>
<p>Daan konvensjovnen mietie galka tollen-, skaehtien- jïh maaksoen namhtah sjidtedh dejtie tsiehkide mah daennie aartigkelisnie jïh 10. aartigkelisnie moeneme.</p>
<p>Dïhte gie daan konvensjovnen mietie båatsoem nubpene rïjhkesne åtna dïsse leah reaktah    1.  mearan båatsoebarkojne raasten rastah juhtedh jïh nubpene rïjhkesne årrodh</p>
<p>2.  nubpene rïjhkesne dennie åtnoedajvesne  6. jïh 7. aartigkelen mietie, dej seamma njoelkedassi mietie mah rïjhken jïjtse båatsoeburride,   a.  båatsoen gaavhtan moerh jïh ïebneh vaeltedh   b.  tseagkerh jïh gåetieh tseagkodh mah båatsose daerpies c.  vïjredh jïh gøøledh 3.  jis båatsose daerpies, jïh tollen-, skaehtien- jïh maaksoej namhtah, dan nubpien rïjhkese meatan vaeltedh jïh, dej seamma njoelkedassi mietie mah rïjhken jïjtse båatsoeburride, nuhtedh a.  bïenjh, hierkieh jallh jeatjah juvrh b.  daerpies deerpegh, båatsoevierhkieh, bovtsese gåatomes, dirregh jïh ïebneh edtjedh tseagkerh tseagkodh jïh dåvvodh j.j.  c.  vaeknieh jïh boenegh d.  radiosaadtojh- jïh dåastojh  e.  motovredoenehkh jïh laantemotovredoenehkh f.  båatsose maam jeatjah daerpies</p>
<p>Aartigkele 10</p>
<p>Dïsse gie daan konvensjovnen mietie  raastenbijjelen båatsojne gïehtele, dïsse leah stilleme: 1.  Geahtjoes bovtsh jallh bovtsh ammes mïerhkine dellie dejtie bovtside gïetedalledh dej njoelkedassi mietie dennie laantesne bovtsh leah. 2.  Jielije bovtsh jïh heanteme bovtsh jïh bovtseste mij jeatjah jïjtsen åtnose maahta dan nubpien rïjhkese saahtesjidh tollen-, skaehtien- jïh maaksoej namhtah. 3.  Bovtsh maahta nubpene rïjhkesne leekedh jïh mænngan bååstide dan hïejmerïjhkese saahtesjidh tollen-, skaehtien- jïh maaksoej namhtah. 4.  Bovtsh maehtieh nubpene rïjhkesne leekesovvedh jïh doekesovvedh dan rïjhken  sïjsesaehtemen jïh doekesovvemen jiehtegi mietie.  5.  Såemies aejkien vaenebh bovtsh maehtieh nubpene rïjhkesne leekesovvedh jïh debpene doekesovvedh tollen-, skaehtien- jïh maaksoej namhtah, jis ij goh sjïehth bovtside bååstide hïejmerïjhkese saahtesjidh.  6.  Bovtsh motovredoenehkigujmie rïjhki gaskem  saahtesjidh  dellie  dam  darjodh doenehki  gujmie  mah  aktene  rïjhkesne dagkeren saahtesjæmman dåhkasjahteme.</p>
<p><em type="bold">Kaapitele 3. Nøørjen-Sveerjen gåatomemoenehtse </em></p>
<p>Aartigkele 11</p>
<p>Gåatomemoenehtsisnie gelkieh vïjhte lïhtsegh  mah njieljie jaepide moenesuvvieh. Reerenassh gøøkte lïhtsegh jïjtjh veeljieh, giejstie akten leah jïjnjh båatsoedaajroeh jïh rïjhken båatsoejielemen raeriestimmien mietie  moenesåvva. Reerenassh ektesne dovne gelkieh, Nøørjen jïh Sveerjen saemiedigkiej raeriestimmien mietie, aktem lïhtsegem moenehtsen åvtoehkinie moenedh.</p>
<p>Fïerhten lïhtsegasse persovne sijjiesadtje  mij moenesovveme seamma dan mietie mij lïhtsegasse håsvede. Åvtohken sijjiesadtje lea Gåatomemoenehtsen nubpieåvtohke.</p>
<p>Aartigkele 12</p>
<p>Jis ij leah dajveprotokollese tjaalasovveme dellie dejtie dajvide mah protokolleste dijpesuvvieh, dejtie Gåatomemoenehtse maahta nænnoestidh  1.  mij båatsoesijtide jallh saemiensijtide   mij maahta dajvem nuhtedh         2. gåatometijjeh         3. jollemes bovtselåhkoem.</p>
<p>Gåatomemoenehtse maahta dovne nænnoestidh  4. guktie juhtemem øørnedh 5. bovtsi tjåanghkoej jïh raarhkoej bïjre  6. sjïere jiehtegh bæjroehtæmman jïh               ryøjnesjæmman 7. sveehkemh dajveprotokollen jiehtegijstie  8. ektiebarkoemååhtedimmien            dåhkasjehtemem 7. aartigkelen mietie 9. lahtestimmiem 13.aartigkelen mietie       10. maaksoem 24. aartigkelen mietie       11. dïedth jïh råajvarimmieh 25. jïh 26.                   artigkeli mietie  12. konvensjovnemaaksoem 27. aartigkelen             mietie 13. vierhtijste maaksoeh dejstie maakseme              konvensjovnebeetnegijstie             28.aartigkelen mietie 14.guktie konvensjovnegeerestahkh             vaenebem sirtedh Gåatomemoenehtse galka raastenbijjelen båatsoen evtiedimmiem vuartasjidh jïh fïerhten jaepien rïjhki reerenasside dååjrehtidh.</p>
<p>Aartigkele 13</p>
<p>Gåabpegi rïjhki jarngen, lïhkesdajven jïh byjresken åejvieh, dah edtjieh Gåatomemoenehtsistie lahtesem darhkelidh aerebi goh riektes åejvieh nænnoestimmiem dåhkasjehtieh mij maahta raastenbijjelen båatsoem dijpedh.</p>
<p>Saemien ïedtjide dagkeres govlehtimmie ij konsultasjovnedïedtem orrijehtieh dan mearan dagkeres dïedte lea naasjovnen jïh gaskenaasjovni reaktaj mietie.</p>
<p>Aartigkele 14</p>
<p>Gåatomemoenehtse nænnoestimmieh jeenebelåhkojne nænnoste (aalme jeenebelåhkoe). Jis seammagïelelåhkoe dellie åvtohken gïele nænnoste.</p>
<p>Gåatomemoenehtse maahta dåhkasjehtedh gosse åvtohke jïh vaenemes akte lïhtsege fïerhtede rïjhkeste lea dåhkasjehtemisnie meatan.</p>
<p>Aamhtesebuektiehtæmman, jallh dïedtedarjoemasse 25. aartigkelen voestes boelhketjen mietie jïh 26. aartigkelen voestes boelhketjen mietie, dellie åvtohke maahta oktegh nænnoestidh.</p>
<p>Aartigkele 15</p>
<p>Gåatomemoenehtsen nænnoestimmiem maahta tjïrrehtehtedh jalts nænnoestimmie lea Njååhtjedimmiemoenehtsasse  seedtesovveme. Gåatomemoenehtse maahta læjhkan jiehtedh ij galkh nænnoestimmiem tjïrrehtehtedh aerebi goh klååkemebiejjieh vaaseme.</p>
<p>Njååhtjedimmiemoenehtse maahta jiehtedh ij galkh klååkesovveme nænnoestimmiem tjïrrehtehtedh aerebi goh klååkemem minngemosth nænnoestamme.</p>
<p>Aartigkele 16</p>
<p>Gåatomemoenehtsen nænnoestimmiem maahta Njååhtjedimmiemoenehtsasse klååkedh aktede bieleste jallh destie mij nænnoestimmeste dijpesåvva. Nænnoestæmman mij maahta klååkesovvedh dïsse njieljie klååkemevåhkoeh dehtie biejjeste nænnoestimmiem dååsteme. Klååkeme tjuara dejnie våhkojne Gåatomemoenehtsasse seedtesovvedh. Jis klååkeme dan mænngan båata dellie Gåatomemoenehtse galka klååkemem girvedh.</p>
<p><em type="bold">Kaapitele 4. Nøørjen-Sveerjen Njååhtjedimmiemoenehtse </em></p>
<p>Aartigkele 17</p>
<p>Njååhtjedimmiemoenehtsisnie gelkieh vïjhte lïhtsegh mah njieljie jaepide moenesuvvieh. Dah reerenassh gøøkte lïhtsegh jïjtjh muenieh, giejstie akten leah jïjnjh båatsoedaajroeh jïh rïjhken båatsoejielemen raeriestimmeste moenesåvva jïh dan nubpien leah døøpmememaahtoeh. Reerenassh ektesne dovne gelkieh, Nøørjen jïh Sveerjen saemiedigkiej raeriestimmeste, lïhtsegem moenedh gie moenehtsen åvtohke. Åvtohke galka doemesjæjjine årrodh jallh dan leah vyjrehke doemesjedååjrehtsh.</p>
<p>Fïerhten lïhtsegasse persovne sijjiesadtje moenesåvva seamma dan mietie mij lïhtsegasse håsvede. Åvtohken sijjiesadtje lea Njååhtjedimmiemoenehtsen nubpieåvtohke.</p>
<p>Aartigkele 18</p>
<p>Njååhtjedimmiemoenehtse nænnoestimmieh jeenebelåhkojne nænnoste (aalme jeenebelåhkoe). Jis seammagïelelåhkoe dellie åvtohken gïele nænnoste.</p>
<p>Njååhtjedimmiemoenehtse maahta dåhkasjehtedh gosse gaajhkh lïhtsegh leah gïetedimmesne meatan. Aamhtesebuektiehtæmman dellie åvtohke oktegh maahta dåhkasjehtedh.</p>
<p>Njååhtjedimmiemoenehtsen nænnoestimmie</p>
<p>konsesjovnemaaksoen bïjre 27. aartigkelen mietie maahta destie gie konvensjovnemaaksoem åådtjeme, gosse  Nøørjesne meadtaladteme dellie digkiereaktese  seedtesovvedh, jïh Sveerjesne Läänereaktese Norrbottenen läänesne klååkesovvedh.  Dan bijjelen ij goh maehtieh Njååhtjedimmiemoenehtsen nænnoestimmie digkiereaktese seedtesovvedh jallh Läänereaktese klååkesovvedh.</p>
<p>Dehtie biejjeste nænnoestimmiem dååsteme dellie njieljie klååkemevåhkoeh. Steebne jallh klååkeme tjuara dejnie våhkojne digkiereaktese seedtesovvedh jallh Läänereaktese Norrbottenen läänesne. Jis steebne jallh klååkeme dan mænngan båata, dellie dåapmastovle galka dam girvedh.</p>
<p><em type="bold">Kaapitele 5. Ektiejiehtegh Nøørjen-Sveerjen gåatomemoenehtsasse jïh Nøørjen-Sveerjen Njååhtjedimmiemoenehtsasse </em></p>
<p>Aartigkele 19</p>
<p>Gåatomemoenehtse jïh Njååhtjedimmiemoenehtse galka ov-vïedteldh jïh ij guhten åvteste aamhtesidie gïetedidh.</p>
<p>Aartigkele 20</p>
<p>Gåatomemoenehtsen jallh Njååhtjedimmiemoenehtsen nænnoestimmie lea dïedtevåarome fïerhtene rïjhkesne seamma njoelkedassi mietie goh faamoje dåapmah.</p>
<p>Naasjovnen dåapmastovlen nænnoestimmie 18. aartigkelen gåalmede boelhketjen mietie maahta klååkijen hïejmerïjhkesne tjïrrehtehtedh seamma njoelkedassi mietie goh faamoje dåapmah.</p>
<p>Aartigkele 21</p>
<p>Gåatomemoenehtse jïh Njååhtjedimmiemoenehtse gïehtjedimmieh jïh goerehtallemh tjïrrehtehtieh mah daerpies edtjedh  laavenjasside darjodh mah daan konvensjovnese biejesovveme leah. Gåatomemoenehtse jïh Njååhtjedimmiemoenehtse maehtieh driekte gåabpegi rïjhki åejvide gåhtjodh viehkiem barkose åadtjodh. Jis daerpies dellie moenehtsh maehtieh daajroeladtjh sjïere goerehtimmiebarkose utnedh.</p>
<p>Aartigkele 22</p>
<p>Gåatomemoenehtsen jïh Njååhtjedimmiemoenehtsen lïhtsegh, daajroeladtjh jïh almetjh moenehtsi tjaeliehtimmiesijjine maehtieh raasten rastah vuelkedh dagkoe gusnie bøøremes moenehtsi barkose jïh, tollen-, skaehtien- jïh maaksoej namhtah, daerpies deerpegh meatan vaeltedh.</p>
<p>Aartigkele 23</p>
<p>Gåatomemoenehtsen jïh Njååhtjedimmiemoenehtsen  njoelkedassh  leah daan konvensjovnen bealese biejesovveme. (Lissie 2)</p>
<p>Gåatomemoenehtse jïh Njååhtjedimmiemoenehtse jïjtsh raeriestimmiem fierhtenjaepien budsjedtese beaja. Reerenassh budsjedtem nænnoestieh. Rïjhkide seamma jïjnjh beetneh-åasah. Reerenassh ektesne jiehtieh guktie reeknemem jïh revisjovnem tseegkedh.</p>
<p><em type="bold">Kaapitele 6. Jiehtegh guktie bovtsh bååstide saahtodh jïh meadtoej bïjre  </em></p>
<p>Aartigkele 24</p>
<p>Jis bovtsh akten rïjhken båatsoesïjteste jallh saemiensïjteste  leah nubpene rïjhkesne konvensjovnen våaromen namhtah, jallh jis bovtsh jïjtsen rïjhken båatsoesïjteste jallh saemiensïjteste leah aktene dajvesne konvensjovnen vuestie, dellie båatsoesïjte jallh saemiensïjte  galka bovtside bååstide luhpehts gåatomedajvese varki juhtiehtidh. Aerebe goh bovtside juhtehte dellie jeatjah båatsoesïjtem jallh saemiensïjtem dan bïjre bieljielidh. Ij goh maehtieh bovtsh raerhkedh jallh miesieh mïerhkesjidh jis ij åvtelen nubpiem  båatsoesïjtem jallh saemiensïjtem dan bïjre bieljelh.</p>
<p>Båatsoesïjte jallh saemiensïjte galka, raarhkoen mænngan, bovtsem varki juhtiehtidh luhpehts dajvese jis ij mij jeatjah mååhtedimmesne mååhtedæjjaj gaskem. Jis bieljielimmie båatsoesïjte jallh saemiensïjte ij leah raarhkosne meatan jïh jis ij buektehth bovtsem bååstide heaptohth saahtodh, dellie dïhte raerhkieminie båatsoesïjte jallh saemiensïjte maahta bovtsem leekedh jïh dåårrehtidh båatsoeburrien reeknemen åvteste.</p>
<p>Jis ij mij jeatjah mååhtedimmien mietie dellie båatsoesïjte jallh saemiensïjte dïsse maaksa gie bovtsem geehtie jïh bååstide juhtehte. Båatsoeburrie dovne leekemen jïh doekemen åvteste maaksa. Jis ov-sïemes maaksoen bïjre dellie Gåatomemoenehtse dam nænnoste.</p>
<p>Aartigkele 25</p>
<p>Jis båatsoesïjte jallh saemiensïjte ij bovtsem bååstide juhtehth nimhtie guktie 24. aartigkele jeahta, dellie Gåatomemoenehtse maahta, krïebpesjimmien mænngan gie destie slearese, båatsoesïjtem jallh saemiensïjtem stilledh bovtsem debpelde vaeltedh sjïere moeneme biejjien åvtelen.</p>
<p>Jis ij stillemem dåeredh dellie Gåatomemoenehtse jeahta gie maahta bovtsem bååstide juhtiehtidh jallh dam leekedh jïh doekedh båatsoeburrien reeknemen åvteste. Moenehtse maahta nænnoestidh ihkie dagkerh råajvarimmieh maehtieh rïjhken riektes åejvijste  dorjesovvedh jallh båatsoesïjteste jallh saemiensïjteste mij dagkerem barkoem sjijsjeme.</p>
<p>Dah maaksoeh edtjedh bååstide juhtiehtidh dejtie dïhte rïektes  båatsoesïjte jallh dïhte rïektes saemiensïjte maaksa mij stillemem åådtjeme voestes lïhtsen mietie. Leekemen jïh doekemen åvteste dellie båatsoeburrie maaksojde maaksa. Dïhte  mij leekemistie doekemistie åebrelen sjædta dam dïhte båatsoeburrie åådtje.</p>
<p>Aartigkele 26</p>
<p>Båatsoeburrie, båatsoesïjte jallh saemiensïjte mij ij daan konvensjovnen jiehtegh dåeredh jallh  nænnoestimmieh Gåatomemoenehtsistie  jallh Njååhtjedimmiemoenehtsistie bieljielamme, dïhte maahta Gåatomemoenehtsistie stillesovvedh sjïere biejjien åvtelen ovmessie råajvarimmieh  darjodh  jallh gajvedh. Stillemasse  maahta dïedtemaaksoem biejedh.  Jis nimhtie sjeahta dellie iktemierien  dïedtemaaksoe maahta biejesovvedh.</p>
<p>Gosse dïedtemaaksoen stuaroem nænnoestidh dellie dam krøøhkestidh mejtie maahta slearasidh jis ij dïedtem dåeredh, guktie økonomije tsiehkie  dïsse gie dïedtem galka dåeriedidh, jïh dovne guktie jeatjah tsiehkieh.</p>
<p>Gåatomemoenehtse galka, jis dïedtem ij dåeredh, minngemosth maeksemestuaroem nænnoestidh jïh gåessie minngemes maeksedh.</p>
<p>Aartigkele 27</p>
<p>Gåatomemoenehtse maahta nænnoestidh båatsoeburrie, båatsoesïjte jallh saemiensïjte galka konvensjovnemaaksoem luhpehth gåatomen åvteste maeksedh jis bovtsh aktede rïjhkeste leah nubpene rïjhkesne konvensjovnevåaromen namhtah, jallh jis bovtsh jïjtsh rïjhkeste leah dajvesne konvensjovnen vuestie.</p>
<p>Gosse konvensjovnemaaksoen stuaroem vierhtiedidh dellie vuesehten gaavntan krøøhkestidh guktie meadtaladteme jïh guktie almetjen nuepie meadtaladtemem  heerredidh. Jis sjïere sjïekeh, dellie konvensjovnemaaksoe maahta luajhtasovvedh.</p>
<p>Jis dïedtemaaksoem minngemosth nænnoestamme 26. aartigkelen gåalmede boelhketjen mietie, dellie ij maehtieh konvensjovnemaaksoem biejedh dan meadtaladtemen  åvteste mij jov dïedtese.</p>
<p>Konvensjovnemaaksoem maeksedh eannan njieljie våhkoeh vaaseme dan nænnoestimmien biejjien raejeste.</p>
<p>Aartigkele 28</p>
<p>Dïedtemaaksoem jïh konvensjovnemaaksoem 26. jïh 27. artigkeli mietie galka skålhtijen naasjovnen valutese biejedh.</p>
<p>Dïedtemaaksoem jïh konvensjovnemaaksoem  galka Gåatomemoenehtsasse maeksedh jïh beetnegidie dan båatsoesïjtese jallh saemiensïjtese vedtedh misse meadtaladteme, jïh dovne råajvarimmide mah raastenbijjelen båatsose hïjven.</p>
<p>Gåatomemoenehtsasse lea dïedte dïedtemaaksoem jïh konvensjovnemaaksoem krïebpesjidh.</p>
<p><em type="bold">Kaapitele 7.  Sjïere jiehtegh  </em></p>
<p>Aartigkele 29</p>
<p>Gosse bovtsemïerhkem tjaeliehtidh dellie  geehtedh jyøtjedahta jeatjah mïerhkijste dennie dajvesne dennie nubpene rïjhkesne. Tjaeliehtimmien åejvieh aktene rïjhkesne tjaeliehtimmien åejvieh nubpene rïjhkesne govlehte aerebi goh bovtsemïerhkem tjaelehte.</p>
<p>Aartigkele 30</p>
<p>Jis Gåatomemoenehtse jallh Njååhtjedimmiemoenehtse lea nænnoestimmiem nænnoestamme mij maahteme maeksemegoerehtæmman våaroeminie sjidtedh jis dagkerem nænnoestimmiem naasjovne åejvijste  nænnoestamme, dellie dïhte guhte mij nænnoestimmeste dijpesåvva dan leah reaktah moenehtsi vuestie goerehtimmiem biejedh naasjovne laaken mietie. Goerehtimmie mij  guhten reaktavaeniedimmien bïjre maahta dennie rïjhkesne tseegkesovvedh gusnie reaktah vaenebh sjidtieh. Jeatjah gyhtjelassine maahta goerehtimmiem dåapmastovli uvte hïejmerïjhkesne tseegkedh.</p>
<p>Aartigkele 31</p>
<p>Jis aktene rïjhkesne båatsoen øørnegem jeatjahtehtieh jallh byjjes reeremem guktie reaktasubjekte mij daennie konvensjovnesne jeatjah nommem åådtje jallh jeatjah øørnegehammoem, dellie konvensjovnen jiehtegh nuhtjesovvedh dejtie reaktasubjektide mah leah dej åvteste mah lin aerebi. Akten rïjhken reerenasse nubpien rïjhken reerenassesse dagkeri jeatjahtehtemi bïjre bæjhkohte jïh dovne Gåatomemoenehtsasse jïh Njååhtjedimmiemoenehtsasse.</p>
<p><em type="bold">Kaapitele 8. Faamoehkinie båetedh jïh håsvedimmieraejie </em></p>
<p>Aartigkele 32</p>
<p>Gosse daate konvensjovne faamose båata,  dellie protokolle Nøørjen jïh Sveerjen gaskem dehtie jaepeste 1971 jåvlhasken 13. biejjeste  bovtsegeerestahki tseagkomen jïh dåvvomen  bïjre såemies gohkeldahkine rïjhkeraasten mietie (Noerhte-Trøøndelaagen jïh ÅarjelTrøøndelaagen fylhkine jïh Jïemteläänesne), dïhte dellie orrije.</p>
<p>Aartigkele 33</p>
<p>Daam konvensjovnem dåhkasjehtedh jïh dïhte faamose båata luhkie-golme biejjieh mænngan goh mååhtedæjjah tjaalesigujmie sinsitnide bæjhkoehtamme ihke dah naasjovne konstitusjovne barkoeh faamoehkasse båetedh dah tjïrrehtamme leah. Nøørjen jïh Sveerjen teeksth leah seamma faamojne. Konvensjovnem galka  noerhtesaemien, luvlesaemien jïh åarjelsaemien gielide jarkoestidh. .</p>
<p>Aartigkele 34</p>
<p>Konvensjovne lea faamojne luhkie-golme jaepieh dehtie biejjeste gåessie faamoehkasse båata. Jis ij konvensjovne noelesovvh minngemes vijhte jaepieh dan boelhken minngiegietjien åvtelen, dellie luhkie vielie jaepieh håsvede jïh dan mænngan vihth luhkie jaepieh, jis ij noelesovvh minngemes gøøkte jaepieh dan vaeseme luhkiejaepieboelhken minngiegietjien åvtelen.</p>
</body></document>