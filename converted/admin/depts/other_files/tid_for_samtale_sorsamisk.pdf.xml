<document xml:lang="sma" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="nob"/><place>http://www.fug.no/cgi-bin/fug/imaker?id=27768</place><wordcount>3282</wordcount><conversion_status type="standard"/><availability><free/></availability><submitter name="Joseph Fjellgren" email="joseph.fjellgren@samediggi.no"/><origFileName>http://www.fug.no/data/f/0/31/69/4_2401_0/Tid_for_samtale_sorsamisk.pdf</origFileName><parallel_text xml:lang="nno" location="tid_for_samtale_nyn_nett.pdf"/><parallel_text xml:lang="nob" location="tid_for_samtale_bm_nett.pdf"/><parallel_text xml:lang="sme" location="tid_for_samtale_nordsamisk.pdf"/><parallel_text xml:lang="smj" location="tid_for_samtale_lulesamisk.pdf"/><metadata><uncomplete/></metadata><version>XSLtemplate  1.22 ; file-specific xsl  $Revision: 1.5 $; common.xsl  $Revision$; </version></header><body><p type="listitem">Tijje ektesne soptsestalledh Dovne hiejme jih skuvle daerpies learohki lieremen jih øvtiedimmien gaavhtan</p>
<p type="listitem">Digkiedimmie-tæjmoe = øvtiedimmie-soptsestalleme</p>
<p type="listitem">Ryøjredimmie</p>
<p type="listitem">Guktie øørnedh jih leahtah vuesiehtidh</p>
<p type="listitem">Soptsestallemen sisvege</p>
<p type="listitem">Sjiere haestiedimmieh</p>
<p>Tijje ektesne soptsestalledh Hiejmen jih skuvlen ektesvuekiebarkoe learohken lieremen jih øvtiedimmien gaavhtan</p>
<p><em type="bold">Eejhtegi-moenehtse maadth-skuvlesne </em>Fug 2005 Layout: Nygaard Design Våarome: deville design Trygke: AS Papermill Teekste: Kåre Lutro jih Marianne Vangsnes akti vøøki FUG-ine barkeme Guvvieh: Ragnhild Ronja Berge </p>
<p>Eejhtegi-moenehtse maadth-skuvlesne Påaste-lihtie 8119 Dep. 0032 Oslo Tlf. 22 24 75 63 Faaxe: 22 24 75 90 www.fug.no www.foreldrenettet.no post@fug.no</p>
<p>Voestes aejkien buakteme, voestes beerteme 2005</p>
<p>ISBN: 82-92517-71-5</p>
<p>ÅVTESBAAKOEH</p>
<p>Gaajhkh eejhtegh vaajtelieh buerie øvtedimmiem altese maanide, jih skuvle dihte vihkelommes viehkie disse. Eejhtege-digkiedimmie-sijjie lea vihkeles ektesvuekiebarkoen gaavhtan maanese/learohkese. Daennie tjaalegisnie sijhtibie øvtiedimmiesoptsestallemem eejhtegi- digkiedimmie sæjjan biejedh. Øvtiedimmiesoptsestalleme buerebe sieveste man bijre digkiedidh, guktie maana verveste, leara jih øvtiedimmiem jaksa.</p>
<p>Eejhtegi-moenehtse maadth-skuvlesne daam tjaalegem Tijje ektesne soptsestalledh buakta, juktie vaajtele ektesvuekie-barkoem hiejmen jih skuvlen gaskems bueriedidh. Soptsestalleme eejhtegigujmie lea bøøremes gosse ektesvuekie-barkoem åvtese juhtiehtidh.</p>
<p>Tjaalege sjeahta dovne eejhtegi jih lohkehtæjjide. Tjaalegisne leah eejhtegh provhkesovveme dovne riektes eejhtegidie bijre,mohte aaj maanaj jeatjaj viehkietæjjaj bijre (foresatte). Tjaalege Tijje ektesne soptsestalledh lea tjaalasovveme lohketæjjijse jih eejhtegijsti Osen tjieltesne, Hordalaantesne. Osen tjielte lea gellie jaepieh barkeme aamhtsigujmie mah maehtieh viehkine årrodh gosse learohkidie buerkiestidh jih vierhtiedidh. Ektesvuekie-barkojne Fusan tjieltine lea provsjekte-dåehkie dirregem øvtiedamme mij maahta barkojde vierhtiedidh karakteri namtegh (VUK)1. Daennie tjaalegisnie leah dievjesh VUK- en provsjekteste meatan.</p>
<p>Learohkh edtjieh vierhtiedimmiem åadtjodh namtegh karakterh abpe våaromelierehtimmesne. Golme minngemes jaepieh maadth-skuvlesne jih jåarhkeskuvlesne edtjieh learohkh karakterh lissine åadtjodh. Vierhtiedimmie-dirregh mejtie VUK-e åtnose vaalteme gaajhkine skuvline dej gøøkte tjieltine, leah vihkeles viehkieh øvtiedimmiesoptsestallemasse.</p>
<p>Daate gærjetje lea åenehks tjilkeme sisvegasse øvtiedimmiesoptsestallemasse. Vaajtelibie daate gærjetje maahta dovne eejhtegidie jih lohketæjjide eadtjalgehtedh buerie bihkedimmieh soptsestallemen bijre åadtjodh jih aaj ektesvuekie-barkoem bueriedidh.</p>
<p>FUG-e sæjhta øøhpehtimmie-åejviem Kåre Lutroem jih adjunktem Marianne Vangsnesem, Søftelaanten skuvlesne, gie aaj tjaelije orreme, gijhtedh barkoen åvteste. FUG-e aaj sæjhta Kristin jih Bjørn Halvor Haukelandem, Lill- Karin Wallem jih Per Olav Søråsem gijhtedh gieh aaj sisvegasse viehkiem vadteme.</p>
<p>Eejhtegi-moenehtse maadth-skuvlesne Ruffien 20051 Jienebh saernieh VUK-bijre: www.vuk.no</p>
<p>MAADTH-VÅAROME</p>
<p><em type="bold">Vierhtiedimmie jih bihkedimmie </em>Gaskems-lohkehtæjja dihte åejvie-diedtem åtna øvtiedimmiesoptsestallemasse bøøredh. Dihte edtja aaj eejhtegigujmie digkiedidh guktie sisvege ektesvuekiebarkoen soptsestallemasse bøøremes sjædta. Mænngan bååstide daan lahtesasse båetibie. </p>
<p>Åvtesbaakoe maadth-skuvlese § 3-2 daam jeahta skuvlen jih hiejmen barkoen gaskems: Skuvle edtja buerie gaskesem eejhtegigujmie utnedh.Gaskems-lohkehtæjja edtja gøøkten aejkien jaepesne dej gujmie soptsestidh jih bieljelidh guktie learohken tjøødth-sijje lea learoeplaanen vuepsien mietie jih guktie learohke biejjegi barka. Lohkehtæjja edtja minngemes byjjehtidh man bijre soptsestamme jih nimhtie eejhtegigujmie siemes sjidtedh guktie learohke edtja vijriebasse barkedh, maahtoem tjøønghkedh. Gosse learohke luhkie gøøkten jaepien båeries, dellie jijtje maahta dåeriedidh øvtiedimmiesoptsestallem goltelidh.</p>
<p>Eeremes lea aevhkies jis learohke meatan, mohte naan aejkien lea soptsestalleme ajve eejhtegi jih lohkehtæjjaj gaskems daerpies. Vihkeles dagkeres mååhtedimmien bijre aeriebistie siemes sjidtedh. Gosse daate gærjetje vuesehte guktie dagkeres øvtiedimmiesoptsestallemh maehtieh årrodh, dellie mijjen vuajnoen mietie daerpies dovne learohke, eejhtegh jih lohkehtæjja meatan.</p>
<p>Daerpies lea øvtiedimmiesoptsestallemem learohken,lohkehtæjjan jih eejhtegi gaskems eensi-laakan soejkesjidh. Jis gaajhkesh edtjieh tjåangkosne damtedh seamma vierhtegisnie, dellie vihkeles soptsestallemen sisvege gaajhkesidie damtoes. Læjhkan lea daerpies aaj nuepiem åadtjodh orre aamhtsh åvtese guedtedh jis gieh sijhtieh.</p>
<p>Gaajhkh learohkh reaktam utnieh bihkedimmiem jih vierhtiedimmiem åadtjodh luhkieh jaepieh mearan maadth-skuvlesne. Daate bihkedimmie jih vierhtiedimmie edtja såårnedh guktie learohke faagigujmie skuvlesne barka, guktie dej jeatja learohki ektesne jih magkeres barkoedirregh provhka. Soptsestalleme edtja aaj byjjehtiidh guktie barkoem bijjiebasse lutnjedh.</p>
<p>Åvtesbaakoe maadth-skuvlese §3-1 jih §3-3 aaj daam jeahta vierhtiedimmien bijre: Maanah-skuvlesne edtja skuvle vierhtiedidh namtegh karakterh. Noereskuvlesne edtja learohke lissine karakterh ovmese faagine åadtjodh jih aaj væhtah mah vuesiehtieh guktie sjyøkemisnie jih guktie dåemedimmie jeatja learohki ektine.</p>
<p>Girmeme øvtiedimmiem åvtese juhtehte jih vihkeles lea diedtem learohki haalvedimmiej nualan biejedh gosse faagi- ektesvuekiebarkoe jih aaj dirregh barkojse buerie. Læjhkan gosse soptsestalleme vuejnemetsiehkeste learohkidie bøøremes sijjan beaja,tjoeveribie aaj learohkidie eevtjedh geervebe aamhtsigujmie barkedh. Lissine aaj tjoeveribie vierhtiedidh guktie barkoem learohkidie sjiehtesjadtedh jih gaervies biejedh . Lohketæjjah jih eejhtegh tjoeverieh nimhtieh ektesne råajvarimmieh tseagkodh.</p>
<p>Øvtiedimmiesoptsestallemisnie tjoeverieh siemes sjidtedh magkerh vuepsieh leah vihkelommes båetije tijjen. Dihte maahta tjaaleld mååhtedimmie skuvlen, lohkehtæjjan jih hiejmen gaskems årrodh. Dagkeres mååhtedimmie maahta vuepsiem vuesiehtidh dovne learohkese, lohkehtæjjese jih eejhtegidie. (Vuartesjh dagkeres mååhtedimmiem 13.bielesne)</p>
<p>RYØJREDIMMIE</p>
<p>Sjiere modellh gååvnesieh gosse øvtiedimmiesoptsestalleminie barkedh. Seamma maam veeljh, dellie vihkeles buekiehtidh ektesvuekiebarkoem learohki, eejhtegi jih skuvlen gaskems.</p>
<p><em type="bold">Eejhtegh jih skuvle </em>Gosse buerie ektesvuekiebarkoem øvtiedidh, dellie dihte maahta eejhtegitjåangkosne aamhtse årrodh.Desnie maehtieh dovne lohkehtæjja jih eejhtegh aamhtsh nebnedh mah maehtieh vuesiehtidh maan bijre digkiedidh. Lohkehtæjja aaj maahta tjaalegegem sedtedh gusnie faala eejhtegidie tjaeledh man bijre soptsestalledh. Gosse lohkehtæjja tjaalegem bååstide dååste, dellie maahta digkiedimmiem fiere guhtese sjiehtesjadtedh. </p>
<p type="listitem">Gyhtjelassh-giehtjedimmie eejhtegidie aaj maahta aevhkies årrodh.Gyhtjelassh  maehtieh naemhtie årrodh:</p>
<p type="listitem">Man bijre soptsestalledh?</p>
<p type="listitem">Man gellie tjåangkoeh daerpies skuvlen jih eejhtegi gaskems skuvlejaepesne?</p>
<p type="listitem">Man guhkies soptsestalleme daerpies?</p>
<p type="listitem">Gieh gelhkieh soptsestallemisnie meatan?1: Lerohke jih  lohkehtæjja/ ryøjredimmie2: Learohke/ eejhtegi -  ryøjredimmie gåetesne3: Øvtiedimmiesoptsestalleme, gusnie gaajhksh  meatan</p>
<p><em type="italic">Vuesiehtimmie-sjeema </em></p>
<p><em type="bold">Learohke jih lohkehtæjja </em>Naan learohkh maana-skuvlesne maehtieh meatan gosse ryøjredimmine øvtiedimmiesoptsestalleminie giehtelidh.Noerskuvlesne sjiere tæjmoeh dagkeres barkojse. Man bijre sijhtieh learohkh digkiedidh? Lohkehtæjjan ektesne maehtieh sjiehteles aamhtsh gaavnedh. </p>
<p type="listitem">Learohkh 5.jih 8 daltesisnie ikth næmhtie såårneme øvtiedimmiesoptsestallemen  bijre:</p>
<p type="listitem">Learohkh tjoeverieh meatan. Dah leah jarngesne tjåadtjoeminie.</p>
<p type="listitem">Vaenemes 30 minudth daerpies guktie gaajhksh åadtjoeh soptsestidh</p>
<p type="listitem">Hijven åadtjodh aeriebistie daejredh man bijre soptsestalledh</p>
<p type="listitem">Vihkeles jijtjenæjnene mohtedidh jih ij duj jeatjebigujmie</p>
<p type="listitem">Luste gosse lohkehtæjja girmie</p>
<p type="listitem">Ånnetji jarparostibie gosse lohkehtæjja girmie, mohte luste aaj!</p>
<p type="listitem">Hijven buerie aamhtsij bijre soptsestidh, mohte daerpies nebnedh mij nåake aaj</p>
<p type="listitem">Tjovve bååktjege gosse nåake aamhtsi bijre soptsestidh</p>
<p>Tjarkadiksvoete learohkese båata jis learohke aeriebistie daajra man bijre soptsestidh. Nimhtie dagkeres ryøjredimmieh daerpies. Nimhtie aaj learohke viehkiem åådtje jijtje vierhtiehtidh guktie faagigujmie barka, guktie dåemiedimmie jeatja almetji ektesne jih guktie barkoejgujmie giehtele. Vihkeles aaj dagkeres øvtiedimmiesoptsestallemh goltelidh jih åadtjodh daejredh maam learohke jijtjh-lieremen bijre muana. Mejtie mij jeatja daerpies skuvlesne jallh gåetesne guktie learoe jih maahtoe buerebe sjædta? Learohke jih lohkehtæjja maehtiegan digkiedidh guktie bievnesidie åvtese guedtedh gosse øvtiedimmiesoptsestalleme.Ektesne maehtiegan siemes sjidtedh guktie orre vuepsieh jaksedh båetije tijjen. Nimhtie åadtjodh meatan årrodh jih rååresjidh, lea buerie skreejehtimmien gaavhtan.</p>
<p>Gosse learohke bårasåbpoe , dellie nuhteligs jijtsh-vierhtiedimmie-sjeemam provhkedh faagi gaavhtan jih aaj vuejnedh guktie altese dåemiedimmie jeatja almetji ektine.Dagkeres sjeema lea aevhkies gosse lohkehtæjjine soptsestalledh. Jeatjh-laaketje sjeema aaj nuhteligs øvtedimmiesoptsestallemasse.</p>
<p type="listitem">Learohke jih eejhtegh Gosse soptsestallemen sisvege daajroes, dellie aelhkie gosse tjåangkoe. Viehkie  aaj maahta årrodh jis lohkehtæjja tjaalegem sedtie gusnie gyhtjelassh learohken  øvtiedimmien bijre minngemes tijjen. Gåarede gihtjedh:</p>
<p type="listitem">Magkeres faagh dutnjien aelhkemes?</p>
<p type="listitem">Guktie bøøremes dutnjien barkedh?</p>
<p type="listitem">Giejnie leah skuvlesne ektine?</p>
<p type="listitem">Maam bøøremes lyjhkh darjodh gosse liegkese?</p>
<p>Øvtiedimmie-soptsestallemidie eensilaakan ryøjredh leah joekoen vihkeles gosse learohkide eevtjedh jih reesedh haestiedimmide skuvlesne dåastodh. Buerie ryøjredimmieh daerpies vuartoej gaavhtan jih nimhtie aaj tjarkadiksvoetem gaajhkside vedtedh.</p>
<p>Guktie darjodh jih rammah disse</p>
<p><em type="bold">Bøøreme </em>Naan skuvlh ennje voejhkelieh øvtiedimmiesoptsestallemidie gaske-biejjien mænngan jallh iehkedi utnedh, mohte gellie skuvlh daelie voejhkelieh dejtie biejjegi juhtiehtidh. Lohkehtæjja jih eejhtegh åadtjoeh jijtje veeljedh gosse sjeahta. Mohte skuvlen diedte lea nimhtie sjiedtesjadtedh guktie gaajhksidie sjeahta båetedh. </p>
<p><em type="italic">Vuesiehtimmie-sjeema </em></p>
<p><em type="bold">Gunvorese jih Hansese </em>Tijje ektesne soptsestalledh. Dah gieh edtjieh gaavnedidh leah: eejhtegh, learohke jih gaskemes lohkehtæjja. Buerie båateme! </p>
<p>Gaavnedimmiesijjie: Gærja-gåetie Gåessie: gaskevåhkoen 30.04 Tæjmoe:14.00-14.30</p>
<p>Aamhtsh soptsestallemasse leah:</p>
<p>Heelsegh</p>
<p type="listitem">Faagi øvtiedimmie</p>
<p type="listitem">Nøørjen riektes-  tjaeleme(og/å)</p>
<p type="listitem">Matematigke(algebra)</p>
<p type="listitem">Englaanten giele   (lohkeme/soptsestidh)</p>
<p type="listitem">Barkoe tæjmojne</p>
<p type="listitem">Njaalmeld barkoe</p>
<p type="listitem">Guktie barkoejgujmie  eensi laakan  giehtelidh</p>
<p type="listitem">Tryjjesvoete</p>
<p type="listitem">Liegkesese jih voelpetjh</p>
<p type="listitem">Tæjmoeh jih ektesvuekie-  barkoe</p>
<p type="listitem">Gåetie-barkoe</p>
<p type="listitem">Gåessie leaksode  darjodh</p>
<p type="listitem">Barkoe-voeth</p>
<p>Bøøreme tjoevere gåetide sedtesovvedh låångk aerebi tjåangkoen. Gåarede aaj learohkh jijtje lohkehtæjjan ektine bøøremidie tjaelieh gosse sjiehteles tijjem gaavneme, jih jijtje altese eejhtegidie bøørieh. Jeatja aejkien lea nuhteles seamma bøøremem gaajhkide eejhtegidie klaassesne sedtedh guktie eejhtegh jijtje åadtjoeh sievestidh tæjmojde mah sjiehtieh.</p>
<p>Guktie aerbi moeneme,dellie maanah maehtieh dåeriedidh gosse 2. - 3. klaassesne vaedtsieminie. Vihkeles learohkh åadtjoeh dåeriedidh, mohte naan aejkien lea aaj daerpies eejhtegh åadtjoeh lohkehtæjjine soptsestidh maanaj namhtegh. Dihte maahta akten aejkien jaepesne deahpadidh.</p>
<p type="listitem">Naaken eejhtegijstie daam jiehtieh gieh meatan:</p>
<p type="listitem">Hijven jis maanah eah fierhten aejkien dåeredh</p>
<p type="listitem">Jis man geerve bijre soptsestalledh, dellie buerebh gosse eah maanah meatan</p>
<p type="listitem">Naan aejkien vaajtelibie aamhtsi bijre digkiedidh namtegh maanah</p>
<p type="listitem">Hijven jis maanah meatan. Dellie åadtjoeh govledh mij buerie jih mij nåake</p>
<p type="listitem">Saerniestimmieh bøøremes sjidtieh jis gaajhkesh dovnesh meatan, dovne learohke, eejhtegh jih lohkehtæjja</p>
<p>Bøøremisnie tjoevere tjåadtjodh mij soptsestallemen sisvege jih gieh meatan.</p>
<p><em type="bold">Tjiehtjele </em>Klaassen tjiehtjele hijven sjeahta gosse lohkehtæjja, learohke jie eejhtegh gaavnedieh.Buerie leah gaavnedidh desnie gusnie learohke barka, vuejnedh barkoesijjiem, guvvieh jih aaj barkoeh jeatja learohkijstie. </p>
<p>Gåarede aaj jeatja tjiehtjielisnie årrodh gosse øvtiedimmiesoptsestalleme, v.g. dåehkie- tjiehtjele jallh gærjagåetie. Dihte mij daerpies leah åadtjodh raeffesne tjahkasjidh.</p>
<p>Semma magkeres tjiehtjele, daerpies leah eejhtegh, lohkehtæjja seamma buertien bijre tjahkasjieh. Dihte vuesehte gaajhkesh dovnesh seamma vierhtiegisnie.</p>
<p><em type="bold">Tijje </em>Buerie astoe lea daerpies gosse soptsestalledh. Gaajhkesh dovnesh tjoeverieh åadtjodh jiehtedh maam sijhtieh. Tjåangkoen minniegietjesne lea daerpies moenedh man bijre soptsestamme jih vuepside vuesiehtidh båetije tijjese. </p>
<p type="listitem">Gellie eejhtegh vaajtelieh vaenemes 30 minudth dagkeres soptsestæmman.  Akten giehtjelimmesne naan eejhtegh daam jiehtieh tijjen bijre:</p>
<p type="listitem">Vijredh soptsestallemem guktie 30 minudth sjædta.Nimhtie ibie daarpesjh billedh tijje åenehks sjædta jih lohkehtæjjah eah daarpesjh jeatja barkose  seente båetedh.</p>
<p type="listitem">Hijven jis tijje guhkebe 30 minudtijstie.</p>
<p type="listitem">Jis gaajhksh edtjieh maam joem jiehtedh, dellie 30 minudth daerpies.</p>
<p><em type="bold">Åvtehki barkoe </em>Daamhts lea aevkies jis lohkehtæjja dihte soptsestallemem juhtehte. Soejkesjimmesne maehtiegan learohke jih lohkehtæjja siemes sjidtedh gieh edtja dejtie ovmese aamhtside juhtiehtidh. Nimhtie aaj learohken diedte sjædta juhtiehtæjjine årrodh. Lohkehtæjjah gieh leah dagkeres diedtem learohkide vadteme, leah voeredamme man vihkeles lea buerie tijjem utnedh jih soejkesjimmijgujmie eensi-laakan barkedh. </p>
<p>SOPTSESTALLEMEN SISVEGE</p>
<p><em type="bold">Bååstide vuartasjidh </em>Skuvlh jih hiejmh tjoeverieh ektesne dagkeres tjåanghkoeh soejkesjiidh jih aaj veeljedh magkeres aamhtsh desnie digkiedidh. Hijven soptstallemem aelkiehtidh jih bååstide vuartasjidh magkeres vuepsieh minngemes tjåanghkosne. Guktie øvtiedimmie orreme? </p>
<p>Mejtie sån lea learohke vuepside jakseme? Lin vuepsieh nuhteles learohken øvtiedæmman? Learohke, eejhtegh jih lohkehtæjja vuepside giehtjedieh jih siemes sjidtieh magkeres orre vuepsieh båetije tijjese daerpies.</p>
<p><em type="bold">Øvtiedimmie-vuepsieh </em>Maadth-skuvlesne gellie seamma vuepsieh øøhpehtimmesne daerpies, dovne dåemiedimmie jeatja almetji ektesne jih faagi gaskems. Vuepsieh vuesiehtieh maam learohkh edtjieh lieredh ovmese daltesisnie. Øvtiesoptsestallemisnie lea daerpies vuartasjidh maam learohke haalvoe. Maam learohke jijtje veanhta? Lohkehtæjjan jih eejhtegi ektesne maahta orre vuepsieh soejkesjidh. Vuepsieh edtjieh maam joem learohkiste kriebpesjidh, mohte learohke edtja aaj viehkiem lohkehtæjjeste jih eejhtegijstie åadtjodh. Øvtiedimmie-vuepsidie leah daerpies mietestidh, jih learohke jih eejhtegh tjoeverieh jaepien tjirrh vierhtiehtidh mejtie learohken nuepie vuepside jaksedh . </p>
<p><em type="bold">EKTESVUEKIE- </em></p>
<p><em type="bold">BARKOE </em>(v.g) </p>
<p type="listitem">Vuepsie</p>
<p type="listitem">Learohke sæjhtoemektesvuekiebarkose vuesehte</p>
<p type="listitem">Måadts vuepsieh (v.g)</p>
<p type="listitem">Learohke jeatjbidie goltele</p>
<p type="listitem">Learohke eensi-laakan barka aamhtsigujmie mah gajhksidie dijpieh</p>
<p type="listitem">Learohke dorje maam luhpiedamme</p>
<p>Øvtiedimmie-vuepsieh maehtieh sjiere faagide jallh aamhtside veadtaldihkie årrodh. Vuepsieh maehtieh moenedh guktie aamhtsigujmie barkedh, jallh vuesiehtidh buerie ektesvuekiebarkoem jeatja learohki ektine.</p>
<p>Vuesiehtimmien gaavhtan maehtibie ektesvuekiebarkoem vuartasjidh. Daam eensi-laakan haalvedh lea vihkeles jih vuesehte guktie learohke verveste faagigujmie jih aaj guktie altese dåemiedimmie lea, dovne skuvlesne jih barkoe-jieliemisnie.Skuvlesne edtja learohke akti vøøki barkedh dovne akten learohkijnie jih aaj dåehkine. Desnie edtjieh lieredh orre barkoevuekieh v.g. barkoe-provsjektine. Nimhtie leah dagkeres barkoeh joekoen vihkeles. Magkeres måadts vuepsieh daerpies gaervies jis ektesvuekiebarkoeh edtjieh buerie sjidtedh? Vihkeles leah learohkese jih eejhtegidie daejredh dagkeres måadts vuepsieh bijre gosse øvtedimmie vuepsiej vøøste barkeminie. Learohke tjoevere daejredh guktie bøøremes akti vøøki barkedh jih viehkiem åadtjodh vuejnedh guktie jijtje verveste gosse dagkarinie barkojne giehtele.</p>
<p>Daerpies øvtiedimmie-vuepside sjiehtesjadtedh fiereguhten maanese. Maanide mah tjabrieh leah nåake jis mohtedieh maanajgujmie mah væjkelåbpoe skuvlesne. Jis jijnje soptsestalleme vuepsij bijre sjædta, dellie learohkh maehtieh damtedh eah dah buektedh darjodh maam sijhtieh, jih nimhtie minngesne baetsieh. Soptsestalleme edtja vuesiehtidh gusnie learohkh tjåadtjoeminie lierehtimmesne jih man gååhkese maahta lieremisnie jaksedh. Øvtiedimmiesoptsestalleme edtja learohkide eevtjedh barkojne jaksedh man gååhkese buektehte.</p>
<p><em type="bold">Learohken daajroe </em>Skuvlen vuepsieh edtjieh eejhtegi ektine learohken daajroem vijriebasse juhtiehtidh guktie abpe almetje vååjnose båata. Skuvlesne edtjieh dovne learohkh lieredh jih tråjjadidh. Lieremisnie edtja learohke maahtoem fierhtene faagesne tjøøngkedh, dam åvtese guedtedh dovne skuvlesne, gåetesne jih aaj mænngan barkoe-jieliemisnie. </p>
<p>Daelie learohke diedtem jijtse lieremisnie jih øvtiedimmesne åtna. Gellie jih gellebh skuvlh daelie barkoe-plaanh nuhtjieh, barkoevuekieh mah learohkeste kriebpesje jijtje soejkesjidh jih barkoe-aamhtsigujmie giehtelidh. Nimhtie learohke maahtoem daarpesje ovmese barkoevuekiej jih metovdi bijre.</p>
<p>Learohke aaj tjoevere daejredh guktie satne verveste. Guktie diedtem jijtse lieremen åvteste guadta? Dan gyhtjelassen bijre vihkeles digkiedidh gosse øvtiedimmiesoptsestalleme. Maam learohke dan bijre jijtje veanhta?</p>
<p>Lissine dan faage-øvtiedæmman jih barkoemetodide, edtja learohke aaj maahtoem øvtiedidh jih aaj daajroem tjøønghkedh guktie jeatja almetji ektine verviestidh. Daam maahtoem edtja learohke provhkedh gosse jeatja almetji ektine jih aaj ekti vøøki barkosne. Vihkeles aaj gihtjedh mejtie learohke skuvlesne tråjjede. Mejtie tjarkadiksvoete learohkese skuvlesne, dovne klaassesne jih skuvlen byjresisnie? Guktie mejtie lohkehtæjjah jih skuvlevoelpetjh satnem eensi? Mejtie learohke dejtie jeatjabidie vierhtede?</p>
<p><em type="bold">Faagen øvtiedimmie </em>Gosse faagi bijre digkiedidh, dellie vihkeles vuartasjidh gusnie learohken tjøødthsijjie ovmese faagine. Soptsestallemisnie leah learohkese jih eejhtegidie vihkeles saerniestimmiem vedtedh guktie daejredh magkeres jih man gååhkese learohke jakseme ovmese vuepsine. Maadth-skuvlesne lea dagkeres saerniestimmieh namhtegh tjaaleld karakterh. Noereskuvlesne åadtjoeh tjaaleld vierhtiedimmieh aajne aamhtsine jih vierhtiedimmieh ovmese boelhkefaagine jih nimhtie saernieh vedtedh learohken faage-tjøødthsijjien bijre. Læjhkan lea vihkeles tjaaleld vierhtiedimmij bijre soptsestidh jih aaj buerkiestimmieh man gaavhtan nimhtie.Vuesiehtimmie gaavhtan lea daesnie dijre meatan daaroen lohkehtæjjeste learohkese noereskuvlesne: </p>
<p>Dov leah vihkeles saernieh tjaelijen bijre dov teekstesne. Hijven aaj tjaalegh meatan gærjijste jih maam tjaalije jijtje jeahteme. Teekste lea guhkies jih datne aaj tjaalegem juakeme sjiehteles boelhketjigujmie. Hijven! Naan læhkiem båajhtode tjaaleme, jih datne tjoeverh kommaj njoelkedassigujmie barkedh. Manne leam tjaalegigujmie sæjrosne vihtesjamme. Lohkh dejtie jih vuartsjh kuvsjegærjesne s.140 Mujhtieh aaj væhtah gosse gieh maam joem jeahta. Daate joekoen vihkeles jis learohkese geerve sjiere faagi- jallh faagetsiehkine barkedh.</p>
<p>Soejkesjimmien jih raeriestimmien tjirrh learohke tjoevere åadtjodh daejredh maam joem darjodh jih guktie altese lierehtimmiem jih øvtiedimmiem bueriedidh.</p>
<p><em type="bold">DIEDTE JIJTJEDH </em></p>
<p type="listitem">LIEREMASSE (I)(v.g)</p>
<p type="listitem">Dov jijtjedh vuepsieh lieremasse?</p>
<p type="listitem">Dov dirregh meatan mah daerpies?</p>
<p type="listitem">Dov diedte laavenjassi-gujmie barkedh.</p>
<p type="listitem">Datne dam darjoeh?</p>
<p><em type="bold">DIEDTE JIJTJEDH </em></p>
<p type="listitem">LIEREMASSE (II)(v.g)</p>
<p type="listitem">Datne ryøjredh skuvle-</p>
<p type="listitem">barkojse?</p>
<p type="listitem">Datne våårkehke gosse øøhpehtimmie?</p>
<p>Mejtie learohkese geerve faagigujmie barkedh jallh aeblehts? Maam learohke jijtje veanhta? Mejtie øøhpehtimmie jih viehkie skuvlesne maahta buerebe sjidtedh? Dageres gyhtjelassi bijre leah vihkeles digkiedidh gosse øvtiedimmiesoptsestalleme. Joe båarasåbpoe learohke lea, buerebe daejredh maam jijtje veanhta. Nuhteles aaj vuejnedh guktie eejhtegh maehtieh viehkiehtidh øvtiedimmiem stuvredh.</p>
<p><em type="bold">Øvtiedimmie sosiale aamhtsi gaavhtan </em>Skuvlesne gellie njoelkedassh jih tsevtsiedimmieh mah edtjieh learohkem buerie øvtiedæmman lutnjedh. Dagkeres aamhtsh leah øvtiedimmie-våarome jih daerpies gosse learohkese tjarkadiks-voetem vedtedh. Learohke, eejhtegh jih skuvle tjoeverieh ekti-vøøki barkedh jis nimhtie buektiehtidh. Learohke tjoevere daejredh guktie altse dåemiedimmie dejtie jeatja learohkide, klaassem jih skuvlen learoe-sijjiem tsevtsede. Vihkeles aaj learohke rasth tseegkie gosse ij krøøhkestimmiem dåastoeh. </p>
<p>Guktie aerebi nebneme leah akti vøøki darjome jih ektesvuekiebarkoe vihkeles dovne learohken dåemiedæmman jeatja almetji ektine jih aaj faage-barkojse. Krøøhkestimmie jih siemes-voete leah jeatja goerkesh maam joem dan bijre jiehtieh.Guktie maahta learohke verviestidh jih buerie øvtiedimmiem åadtjodh bihkedimmien tjirrh? Dievesjh tjoeverieh vuesihtæmman båetedh måadtesh vuepsiej tjirrh. Daesnie aaj gåarede vierhtiedimmiesjeema provhkedh. Magkeres øvtiedimmievuepsieh bøøremes learohkese gosse krøøhkestimmiem jih toleransem øvtiedidh?</p>
<p><em type="bold">Soptsestallemem tjåanghkan biejedh jih orre øvtiedimmievuepsieh moenedh </em>Buerie rååresjimmieh leah vihkeles gosse vihth faagi-jih sosiale øvtiedimmiejgujmie barkedh båetije barkoe-boelhkesne. </p>
<p><em type="bold">KRØØHKESTIMMIE </em></p>
<p><em type="bold">JIH TOLERANSE </em></p>
<p type="listitem">Vuepsie:</p>
<p type="listitem">Learohke krøøhkestimmiem jih siemes-voetem jeatja almetji ektesne vusehte</p>
<p type="listitem">Vuapsetjh (v.g.):</p>
<p type="listitem">Learohke arhpemem jeatjabidie vuesehte</p>
<p type="listitem">Learohke viehkehte dejtie guhth nåake</p>
<p type="listitem">Learohke bueriesvoetem vuesehte seamma guktie almetje</p>
<p><em type="italic">Vuesiehtimmien gaavhtan </em></p>
<p>Mij soptsestallemistie båata maahta dovne njalmeld jih tjaaleld årrodh, mohte jis vuepsieh vihkeles learohken vijriebasse øvtiedæmman dellie bøørieh tjaaleld årrodh. Daate learohken øvtiedimmien bijre jih dan gaavhtan bøøroe jijtje meatan jih veeljedh magkeres øvtiedimmievuepsieh vihkeles jih magkeres edtjieh tjaaleld årrodh. Eah man gellie vuepsieh daerpies. Daamtaj leah gøøkte, golme vuepsieh nuekies. Dellie aaj aelhkebe vuejnedh mejtie learohke vuepside jakseminie vuj ij. Mååhtedimmijne aaj maehtieh vuepsieh meatan mejtie lohkehtæjja jih / jallh eejhtegh maehtieh dåarjodh.</p>
<p><em type="bold">Guktie diedtem learohken, eejhtegi jih skuvlen gaskems juekedh. </em>Vuepsiej digkiedimmesne leah vihkeles siemes sjidtedh gien åejvie-diedte dejtie ovmese vuepside. Bøøremes lea diedtem juekedh learohken, skuvlen jih eejhtetegi gaskems. </p>
<p><em type="bold">Guktie diedtide vijriebasse juhtiehtidh. </em>Tijje dej øvtiedimmiesoptsestallemi gaskems, kriebpesje gaajhkesijstie gieh meatan,ihke sinsitnine soptsestallieh jih nimhtie såårnieh guktie øvtiedimmie jåhta. Dagkeres såårneme maahta vadtasovvedh tjaaleld learohken barkojse, njalmeld learohkese, e-påastesne jallh teelefovnesne. </p>
<p>SJIERE HAESTIEDIMMIEH</p>
<p><em type="bold">Maanaj guhth sjiere mievriestimmieh </em>Mannah skuvlese båetieh ovmese daerpies-voeti jih dååjrehtsigujmie. Jis buerie edtja sjidtedh dejtie ovmese learohkide, dellie vihkeles eejhtegh saerniestimmieh maanaj bijre vedtieh. Naaken maanah tsagkesh utnieh faagi gaavhtan jih jeatjebidie nåake jeatjebi ektine verviestidh. Madtan-laakan govledh jih vuejnedh aaj maahta dåeriesmoerine sjidtedh trååjjemen, lieremen jih øvtiedimmien gaavhtan. Buerie saerniestimmieh hiejmen jih skuvlen gaskems maehtieh dagkeres tsagkesh mievriestidh. </p>
<p>MÅÅHTEDIMMIE <em type="bold">Vuepsieh: </em></p>
<p><em type="bold">Diedte: </em></p>
<p>Lohkemem bueriedidh, goltelisnie lohkedh 10 minudth måantan jih gaskevåhkoen</p>
<p>Learohke</p>
<p>Leaksode darjodh mah barkoe-plaanesne tjåadtjoeh</p>
<p>Learohke/eejhtegh</p>
<p>Aellieh sturrh guhtem gie soptsestalleminie</p>
<p>Learohke</p>
<p>Tjaeledh gaajhkide njalmeld dijride taavlese</p>
<p>Lohkehtæjja</p>
<p>Learohke</p>
<p>Eejhtegh/åvtes-viehkieh</p>
<p>Lohkehtæjja</p>
<p>Skuvlen lea tjællohke barkoe øøhpehpehtimmiem ovmese learohkide sjidtesjadtedh. Meijtie sih jijtjh-reerehke- jih maanah mah veaksehke lohkemisnie eensi haestiedimmieh fierhten biejjien skuvlesne åadtjoeh?</p>
<p><em type="bold">Tsælloeh - tsagkesh-gietedalleme </em>Øvtiedimmie-soptsestalleme edtja buerie soptsestimmiem learohken, lohkehtæjjan jih eejhtegi gaskems vedtedh, gusnie learohken haalvedimmieh jih buerie øvtiedimmieh jarngesne tjåadtjoeh. Læjhkan lea vihkeles tsagkesi bijre digkiedidh, mohte dejtie bøøremes buerie-bealan lutnjedh sjiere tjåanghkojne. Naaken tsagkesh læjhkan dan vihkeles guktie daerpies dej bijre dallah soptsestidh. Øvtiedimmie-soptsestalleme dellie mænngan buerebe sjeahta. </p>
<p>Eah edtjieh eejhtegh jallh learohke kråvvadidh øvtiedimmie-soptsestallemasse båetedh, mohte tjiertestidh buerie vuartoejgujmie båetedh.</p>
<p><em type="bold">Øvtiedimmie-soptsestalleme jih minoritetij-gielen learohkh </em>Sjire laantijste jih kultuvrijstie maanah skuvlese båetieh. Gellien kultuvri ektievoete lea gelliekultuvre skuvlem vadteme jih nimhtie aaj jeatja fierhten-beajjetje skuvlem. Ektesvuekiebarkoe lea jeatjh-laakan sjidteme jih jeatja haestimmieh båateme. </p>
<p>Skuvlen vååjnoe skuvleste skuvlese lea joekehth ovmese kultuvrijstie. Nøørjesne lea buerie ektesvuekiebarkoe eejhtegi jih lohkehtæjjaj gaskems orreme, mohte gellieh kultuvrijsnie leah stoerre gåhkoe skuvlen jih hiejmen gaskems. Sjidtesjadtedh guktie buerie ektesvuekiebarkoe jih soptsestalleme seamma vierhtegasse båata, lea naan aejkien geerve, mohte daerpies jis øvtiedimmieh edtjieh learohkidie bøøremes sjidtedh. Naakeninie kultuvrijsnie ij leah naan siejme vuekie tjåanghkoem skuvlen jih hiejmen gaskems utnedh jih eejhtegh lohkehtæjjam krøøhkestieh. Nimhtie maahta geerve sjidtedh buerie soptsestallemem gaskems buektiehtidh. Jearsoesvoetem tjåanghkosne tseegkedh lea vihkeles. Aaj vihkeles eejhtegidie vietseles- laakan soptsestidh, arhpem vuesiehtidh jih aaj goerkesadtedh leah daerpies jis buerie tjåanghkoe. Lohkehtæjja tjoevere maanam jih eejhtegi kultuvre-vuekide guarkedh. Naan aejkien sån jienebe saerniestimmie sjædta jih vaenebe soptsestalleme gaskems.</p>
<p>Tsagkesh gielen gaavhtan jeatja laanteste jallh jeatja kultuvreste båetedh, maahta soptsestallemem geerve darjodh. Stuerebe dåeriesmoerh sjidtieh maanide jih eejhtegidie mah adtjegh Nøørjese båateme ennh dejtie guhth daesnie naan jaepieh orreme. Skuvlen diedte lea tåalhkem eejhtegidie skåårvedh jis daerpies.</p>
<p>Dååjrehtimmie vuesehte jiermijes tåalhkem provhkedh dejtie guhth adtjegh diekie båateme, mohte aaj dejtie guhth daesnie guhkiem orreme. Vihkeles leah saerniestimmieh eejhtegidie vedtedh, jih aaj nimhtie eejhtegijstie gyhtjelassh åadtjodh jih skuvlese saerniestidh mij daerpies.</p>
<p>Lohkehtæjja guhth gieline barkeminie maahta buerie maelmine lohkehtæjjese, learohkese jih eejhtegidie årrodh, mohte ij leah sjiehteles jallh daerpies dam tåalhkine provhkedh gosse øvtiedimmiesoptsestalleme.</p>
<p>JOEKEHTS ØVTIEDIMMIESOPTSESTALLEM</p>
<p><em type="bold">Jeatjh-laaketje bievnesh akte jaepieboelhkeste måbpan </em>Sisvege jih guktie soptsestallemem stuvredh maahta joekehts årrodh klaasseste klaassese. Dej ovmese skuvli gaskems aaj maehtieh stoerre joehkets årrodh. Seamma guktie, læjhkan edtjieh hiejmh jih skuvlh ekti vøøki barkedh øvtiedimmie-soptsestallemigujmie. </p>
<p>Soptsestallemisnie lea vihkeles sjiere aamhtsigujmie barkedh desnie gusnie learohken faage-tjøødth-sijjie. Soptsestallemh aaj jeatjh-laakan sjidtieh gosse learohke noereskuvlese båata. Lissine aamhtside mej bijre aerebi soptsestamme, karakterh båetieh. Dihte orre aamhtse soptsestallemasse sjædta.</p>
<p><em type="bold">Ovmese joekehtsh </em>Vuekie maana-skuvlesne lea learohkem bihkedidh magkeres dåemiedimmie lea sjiehteles jeatja learohki ektine, mohte faage-digkiedimmie lea vihkelommes noere-skuvlesne.Åejvie-tsiehkie øvtiedimmie-soptsestallemisnie lea abpe learohkem jarngese viedtjedh. Jis dihte edtja deahpadidh,dellie vihkeles giehtjedidh guktie learohke verveste dovne faagigujmie jih jeatja almetji ektine. Ij leah læjhkan daerpies gaajhki aamhtsi bijre digkiedidh fierhten aejkien , mohte vihtesjidh mij lea dallahmasten daerpies. </p>
<p>Mearan akten soptsestallemisnie nøørjen giele jih matematigke jarngesne tjåadtjoeh, maahta jeatja soptsestallemisnie praktiske-jih estetiske faagi bijre digkiedidh. Barkoevuekieh aaj vihkeles aamhtsh øvtiedimmiesoptsestallemisnie. Fierhten aejkien lea vihkeles digkiedidh jih govledh guktie learohke verveste jeatja almetji ektine.</p>
<p>Bøøremes joekehts aamhtsi bijre soptsestalledh fierhten aejkien. Læjhkan lea vihkeles soptsestalledh dej aamhtsi bijre mah dovne learohkem jih eejhtegidie dijpieh. Eensi-laakan ryøjredidh aerebi goh gaavnedidh, leah gaajhksidie daerpies.</p>
<p>Datne deejrieh</p>
<p>FUG - Eejhtegi moenehtse maadth-skuvlese - leah lihtsegh mejtie Gånka staaten raeresne moenehtsasse biejeme. Dah edtjieh reeremisnie njielje jaepieh årrodh. Moenehtse edtja raerieh Øvtiedimmie-jih giehtjedimmiedepartementese vedtedh. Moenehtse edtja vaarjelidh eejhtegi jih learohki iedtjh skuvlen-ektievoetesne jih barkedh guktie buerie ektesvuekie-barkoe skuvlen jih hiejmen gaskems sjædta.</p>
<p type="listitem">Eejhtegi moenehtse maadth-skuvlese Pb. 8119 Dep. 0032 Oslo www.fug.no bestilling@fug.no post@fug.no tlf. 22 24 75 63 Faaxe: 22 24 75 90</p>
<p type="listitem">laakesne tjåådtje eejhtegh dah åejvie-diedtem maanaj øøhpehtæmman utnieh, jih nimhtie diedtem skuvline  juekieh?</p>
<p type="listitem">datne maahtah maanaj øøhpehtimmiem jih skuvlevaedtsemem tsevtsiedidh jis datne leah  eejhtege-gaskese, lihtsege eejhtegiraeresne, FAU-esne  jallh ektesvuekiemoenehtsisnie/ ståavrosne?</p>
<p type="listitem">gaajhkh learohkh reaktam utnieh sjiehtesjadteme øøhpehtimmiem goerkesen jih alkoetsiehkien mietie  åadtjodh</p>
<p type="listitem">jis maana ij åadtjoeh fuakedh øøhpehtimmiem daamts tæjmojne, dellie reaktam åtna sjiere øøhpehtimmiem  åadtjodh?</p>
<p type="listitem">gaajhkh learohkh reakam utnieh fysisk -jih psykososialt byjresisnie årrodh mij healsoem ,  trååjjedahkem jih øøhpehtimmiem åvtese guedtieh?</p>
<p type="listitem">Eejjhtegidie reaktah klååkedh?</p>
</body></document>
