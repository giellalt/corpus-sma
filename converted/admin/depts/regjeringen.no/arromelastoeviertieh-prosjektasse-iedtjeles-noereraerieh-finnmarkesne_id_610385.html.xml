<document xml:lang="sma" id="no_id"><header><title>Årromelastoeviertieh prosjektasse ”Iedtjeles noereraerieh Finnmarkesne” - regjeringen.no</title><genre code="admin"/><author><person firstname="" lastname="Gielda- ja guovlodepartemeanta" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>248</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/se/dep/krd/Preassaguovdda/Preassadieahusat/2010/Arromelastoeviertieh-prosjektasse-Iedtjeles-noereraerieh-Finnmarkesne.html?id=610385</origFileName><parallel_text xml:lang="nno" location="bulystmidlar-til-prosjektet-aktive-ungdomsrad-i-finnmark_id_610385.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Årromelastoeviertieh prosjektasse <span type="quote">”Iedtjeles noereraerieh Finnmarkesne”</span> - regjeringen.no</p>
<p><em type="italic">35 prosjekth abpe rijhkesne leah åådtjeme 32 miljovnh kruvnh juktie barkedh årromelastojne. – Daate geerve barkoe årrome daejtie bøøremes veeljedh daejstie 260 ohtsemijstie, tjïelten- jih regijovnaleministere Liv Signe Navarsete jeahta. </em>Reerenasse sæjhta gaajhkesh daennie Nøørjesne gelkieh åadtjodh årrodh gusnie sïjhtieh. Daate orre Årromelastoeråajvarimmie galka buerebe byjressiebredahkh evtiedidh abpe rijhkesne. -Dah ohtsemh vuesiehtieh ahte stoerre eadtjohkevoete gååvnese abpe rijhkesne, tjïelten- jih regijovnaleministere jeahta. Ohtsemh bøøtin jïjnjebe goh 200 miljonvh krovni åvteste. Aamhtesh goh gåvloe, staare- jih jielemeevtiedimmie kultuvren gaavhtan jih prosjekth guktie veasomesijjieh åadtjodh jïjnjh ohtsemi sisnie gååvnesieh. Jeatjah aamhtesh leah dïenesjh, barkoe jih laavenjosteme. Årromlastoeprosjekti veeljemisnie tjïeltij- jih regijovnaledepartemente lea kvalitetem, dibrehtimmiem, orreussjedimmiem jih ektiebarkoem diedtiehtamme. Vihkeles ulmiedåehkieh leah noerh, nyjsenæjjah jih sijsjuhtijh. Daah fylhkentjïelht leah gïetedallemisnie vihkeles barkoem dorjeme. <em type="italic">Iedtjeles noereraerieh abpe fylhkesne </em>Ohtseme regijovnaleraereste Finnmarkeste maajetjh dåhkasji. Regijovnaleraerie åådjte 1,8 miljovnh kruvnh dåarjojne njieljejaapetje prosjekten åvteste <span type="quote">”Iedtjeles noereraerieh Finnmarkesne”</span>. Prosjekte galka noereraerieh tseegkedh gaajkene tjïeltine. Naemhtie noerh maehtieh hijven dååjrehtsh åadtjodh guktie buerebe laavenjostedh jih govlesadtedh jïjtse tjïeltine. </p>
<p>Dihte soejkesje galka vijrebe dotkemh tjoelmedh daam barkose. Naemhtie maahta orre maahtoem åadtjodh guktie noereraerieh tsevtsieh noeri åssjelh siebredahken gaavhtan, jih magkeres værrhtoedimmieh noereraerieh skaepiedieh byjressiebredahkesne. <em type="italic">Vïjhte jaepieh gieltegs prosjektigujmie dajvine </em>-Reerenasse lea dovne ovmessie prosjektigujmie barkeme ihke hijven byjressiebredahkh tseegkedh jih årromelastoesæjrojne mejtie manne leam tseegkeme Dajvelutnjemisnie 2005:sne. Manne leam liereme man vihkeles lea ahte dihte evtiedimmiebarkoe hijven dibretamme lea, jih ahte jïjnjh almetjh laavenjostoeh. Manne daennie Årromelastoeråavjarimmesne daam diedtiehtem, Navarsete jeahta. </p>
<p>Tjïeltijh- jih regijovnaledepartementen saernietelefone: 22 24 25 00.</p>
</body></document>
