<document xml:lang="sma" id="no_id"><header><title/><genre code="admin"/><author><unknown/></author><wordcount>822</wordcount><conversion_status type="standard"/><availability><license type="standard"/></availability><origFileName>http://kommun.herjedalen.se/download/18.7e31c55a1545b5c0416d0f37/1462883265912/anh%C3%B6rig-samiska-2013-st.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Dåarjoe lïhkesadtjide</p>
<p>Lïhkesadtjehåksoe Mijjen sïebredahkesne gellie almetjh gïeh måedtielaakan jeatjabidie dej aarkebiejjine viehkiehtieh. Almetjh dejtie viehkiehtieh gïeh gukt’akt skïemtjeles fysiske jallh psykiske, gïeh guhkiem skïemtjes orreme jallh båeries almetjh gïeh eah aarkebiejjien buektiehtieh oktegh årrodh. Sïejhme dïhte gie dåarjojne viehkehte akte lïhkesadtje. Aaj maahta kraanna årrodh, buerie voelpe jallh jeatjah gie <span type="quote">“gukt’akt”</span> lïhkesadtjine viehkehte. Ij leah gaajhken aejkien nemhtie dïhte gie dåårje seamma gåetesne orre goh dïhte gie viehkiem åådtje. Seamma saaht guktie almetjem domtoe jallh guktie viehkehte, daam viehkiem gohtje lïhkesadtjehåksoe. Byjjes håksosne akte lïhkesadtje gie dåarjoem lïhkemes almetjidie vadta gohtje lïhkesadtjehåksoje, mearan lïhkesadtjh jïjtjh gïeh dåarjoem vedtieh jïh håksoem jeatjabidie utnieh gellien aejkien jïjtsasse lïhkesadtjine vååjnoe (paarrebielie, eejhtegh, maanah, åerpenh, jnv). Lïhkesadtjh jallh lïhkemes almetjh maehtieh viehkiehtidh vaaroeh åestedh jallh jeatjah ieriejgujmie, beapmoe jurjiehtidh, sjeakodh jallh jeatjah aarkebiejjie vætnoeh. Aaj maehtieh almetjem altese håksojne viehkiehtidh jallh gellien aejkien nemhtie daerpies barre desnie gååvnese.</p>
<p>Lïhkesadtjehåksoe jïjtjevieltien Ij leah gellien aejkien jïjtje veeljeme lïhkesadtjehåksojne årrodh, lïhkesadtjehåksoje sjædta! Sïejhme lea jeenebe jïh jeenebe sjædta mejnie viehkehte. Gosse lïhkesadtjem viehkehte dovne aavode jïh raeffiem åådtje jïh jïjnjh murreds mojhtesh åådtje. Gellien aejkien dïhte lïhkesadtje dam bööremes dåarjoem vadta jïh vihkeles viehkie dïsse gie skïemtjele jallh gukt’akt fiejlien jïh viehkiem daarpesje. Læjhkan vihkeles daejredh lïhkesadtjehåksoe edtja jïjtjevieltien årrodh. Gosse dah lïhkesadtji viehkieh stoere åasa destie håksoste mejtie gåetine vadtasåvva aaj daelie vuajneme dah gie naemhtie viehkiehtieh aaj dåarjoem jïh skreejremem byjjesistie daarpesjieh. Daerpies åådtje lïegkedidh, astoem jïjtsasse åadtjodh jïh aaj maahtoem åadtjodh juktie bööremes buektiehtidh viehkiem faaledh. <em type="italic">daarpesjidh &amp; daerpies </em>Lïhkesadtjehåksoje årrodh dïhte lïhkesadtje jïjtjemse maahta åajaldehtedh, ij dan jïjnjem svïhtjh, nåakelaakan åara jïh vaenebe nuepie jeatjebigujmie ektine årrodh. Destie dïhte lïhkesadtjehåksoje jïjtje maahta skeamtjodh. </p>
<p>Ij daarpesjh gaajhkh dïedtem jïjtje guedtedh Mïetsken 1 biejjeste 2009 laake mij nænnoestamme tjïelte edtja dåarjoem faaledh dejtie giejtie lïhkesadtjide gïeh skïemtjele, båeries jallh gukt’akt fiejlien viehkiehtieh. Ij leah laake edtja lïhkesadtjide tjabrehtidh vielie darjodh, juktie edtja viehkiem dejtie faaledh gïeh jïjtjevieltien håksoem vedtieh. Daejnie laakine sæjhta dovne dejtie lïhkesadtjide dåarjodh jïh girmedh dan barkoen åvteste maam darjoeh jïh man vihkeles åvtelbodti viehkiehtidh juktie dïhte lïhkesadtje ij leah jïjtje fysisk jallh psykisk meajvadåvva. <em type="italic">Buerie lïhkesadtjedåarjoe åvtelbodti viehkehte olles meajvadovvh. </em>Mij lïhkesadtjedåarjoe? Barre dïhte lïhkesadtjehåksoje gie dam maahta vaestiedidh. Sïejhmelaakan maahta lïhkesadtjedåarjoem buerkiestidh måedtie viehkine lïhkesadtjem dåarjodh fysisk, psykisk jïh sosijaale veasoen mietie guktie giehpebe dïsse sjædta gie viehkiem daarpesje. Lïhkesadtjedåarjoe gaajhkh tjïeltine gååvnese jalhts ij gaajhken aejkien seamma faaleldahkine. Dan åvteste vihkeles tjïeltine govlehtallh jïh orremes bïevnesh åadtjoeh guktie dov sijjesne. Gihtjh dejnie soptsestidh gïen dïedte lïhkesadtjedåarjose. </p>
<p>Provhkebe soptsestidh rïekte jïh indirekte dåarjoen bïjre Rïekte dåarjoe lea måedtie viehkieh mij rïekte lïhkesadtjehåksoejasse jåhta. Vuesiehtimmien gaavhtan dåarjoesoptsestallem, dåarjoetjïerth, <span type="quote">“hijven jieledh”</span>-ïedtjh, bïevnesh jïh lohkehtimmie. Jeenemes aejkien ij maam lïhkesadtjedåarjoste daarpesjh maeksedh. Dåarjoem lïhkesadtjekonsuleenten tjïrrh åådtje jallh akteste gie dagkarinie viehkine barka, jalhts ij tjïeltine gaajhken aejkien seamma faaleldahkh. <em type="bold">Indirekte </em>dåarjoe lea dåarjoe lïhkesadtjehåksoejasse badth jåhta dïsse gie viehkiem daarpesje. Dåarjoem åådtje dan sosijaaledïenesjelaaken mietie gosse vuartesje mejtie dåarjoe daerpies. Dïhte gie håksoem daarpesje tjuara jïjtje dam syökedh gïen tjïrrh gie dagkarinie viehkine barka. Mïsse maahta indirekte dåarjoem syökedh:  gåetesne hïejmedïenesjimmien tjïrrh  biejjievierhkesne årrodh jïh/jallh åenehkstïjjem jeatjh lehkesne årrodh. </p>
<p>Tjïelte jïh laantedigkie dïedtem sinsitnine juekieh aktem buerie healsoe- jïh skïemtjehåksoem leenen årroejidie faalehtidh. Laantedigkien dïedte healsoejarngide. Tjïelti dïedte hïejmeskïemtjehåksose jïjtsene gåetesne jïh sjïere årromesijjide. Dannasinie tjïelten leah distriktesåjhterh, skïemtjesåjhterh, barkoeterapeuth jïh skïemtjegymnasth.</p>
<p>Guktie dåarjoen åhtsa? Ringkh tjïeltese jïh gihtjh lïhkesadtjekonsulentine soptsestidh jallh lïhkesadtje-öörnijinie (=almetje gïen sjïere barkoe lïhkesadtjedåarjojne barkedh) jallh aktine gie dagkarinie viehkine barka. Ij leah gaajhken aejkien aelhkie tjïelten almetjidie giej dïedte dejtie lïhkesadtjehåksojde jaksedh dan åvteste gellie lïhkesadtjh sjaaven berkieh jïh eah byjjesinie govlehtellieh. Jis ij daelie tuhtjh daerpies dåarjojne læjhkan buerie åssjalommes govlehtalledh. Buerie aelkedh soptsestidh naan lïhkesadtjekonsulentine jallh dagkarinie jis båetije beajjan dåarjoem åadtjodh. Maahtah dovne nuhteligs bïevnesh åadtjodh, reaktoe almetjem råakedh giejnie soptsestidh, jeatjebigujmie govlehtalledh gïeh seamma sientesne jïh aamhtesebiejjine meatan årrodh gusnie vihkeles maahtoem maahtah åadtjodh.</p>
<p>Sïjhtebe Datnine laavenjostedh, aellieh jueredh govlehtalledh! <em type="bold">Tellefovnenommerh tjïeltide Jïemhten leenesne. </em>Bïerjen tjïelte 0687 – 161 00 </p>
<p>Bräcken tjïelte 0693 – 161 00</p>
<p>Herjedaelien tjïelte 0680 – 161 00</p>
<p>Krokomen tjïelte 0640 – 161 00</p>
<p>Ragundan tjïelte 0696 – 68 20 00</p>
<p>Straejmien tjïelte 0670 – 161 00</p>
<p>Ååren tjïelte 0647 – 161 00</p>
<p>Staaren tjïelte 063 – 14 30 00</p>
<p>Sïebrijste jïh organisasjovnijste dåarjoe Mijjieh ovmessie sïebrigujmie jïh organisasjovnigujmie ektine berkieh mij sosijaale barkojne gïehtelieh. Muvhth dejstie mejnie ektine barkebe lea; Röda Korset, Svenska Kyrkan, Demens-, Stroke- och Anhörigföreningar, pensionärsorganisationer jv.</p>
<p>Vielie bïevnesh lïhkesadtjedåarjoen bïjre daej organisasjovni luvnie gaavnh. <em type="bold">Nationellt kompetenscentrum Anhöriga </em>lea ektiebarkoevierhtieh guktie båetije biejjien lïhkesadtjedåarjoem evtiedidh. Dej hïejmebielesne bïevnesh lïhkesadtjedåarjoen bïjre åadtjoeh, minngemes saernieh, dotkem jïh evtiedimmie lïhkesadtjebarkoen bïjre. <em type="bold">Tellefovne </em>: 0480 - 41 80 20 <em type="bold">Hïejmebielie </em>: www.anhoriga.se <em type="bold">E </em>- <em type="bold">påaste </em>: info@anhoriga.se <em type="bold">Anhörigas Riksförbund (AHR) </em>lea organisasjovne abpe rïjhkesne mij ij leah politihkeste jïh religiovneste veadtaldihkie. AHR lïhkesadtjide jïh jeatjah lïhkemes almetjh dåårje gïeh gïem gåetesne jallh institusjovnesne håksa. AHR-n lïhtsegh leah dovne almetjh jïh lïhkes lïhkesadtjesïebrh. <em type="bold">Tellefovne </em>: 0474 - 404 00 <em type="bold">Hïejmebiele </em>: www.ahrisverige.se </p>
<p>Kommunförbundet Jïemhten leenesne dam suehpeden 2010 buakteme.</p>
</body></document>
