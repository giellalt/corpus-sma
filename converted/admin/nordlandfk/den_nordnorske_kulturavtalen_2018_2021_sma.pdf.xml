<document xml:lang="sma" id="no_id"><header><title>DEN NORSKE KULTURARVEN 2018-2021</title><genre code="admin"/><author><unknown/></author><year>2018</year><wordcount>2746</wordcount><conversion_status type="standard"/><availability><license type="standard"/></availability><origFileName>https://www.nfk.no/_f/p34/id3e88822-2fef-4043-9788-26fcafccf453/den-nordnorske-kulturavtalen.pdf</origFileName><parallel_text xml:lang="nob" location="den_nordnorske_kulturavtalen_2018_2021_nob.pdf"/><parallel_text xml:lang="sme" location="den_nordnorske_kulturavtalen_2018_2021_sme.pdf"/><parallel_text xml:lang="smj" location="den_nordnorske_kulturavtalen_2018_2021.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">2018 - 2021 </em>Nordlaante, Romsan jïh Finnmaarhken fylhkentjïelth leah akten ektie fokusen bïjre laavenjosteme kultuvren sisnjelen guhkiem . </p>
<p>Laavenjostoe lea stuvreme orreme aktene jïjtse latjkosne man bïjre voestes aejkien seamadin 1991 . Latjkoe lea vijriedamme jïh jarkelamme gellien aejkien, minngemes aejkien 2017 .</p>
<p>Åssjele latjkojne lea kultuvrelaavenjostoem Noerhte-Nöörjesne guhkiebasse evtiedidh .</p>
<p>Noerhtenöörjen kultuvrelatjkoe 2018 – 2021 lea visjovni, ulmiej jïh strategiji bïjre dan noerhtenöörjen kultuvrelaavenjostose . Dïhte joekedimmiem buerkeste dehtie regijonaale dåarjoste tjeahpoe- jïh kultuvreinstitusjovnide jïh tjiehpiedæjjasiebride mah abpe laantebieliem feerhmieh .</p>
<p>Noerhtenöörjen kultuvrelatjkoe våaroeminie åtna dej golme noerhtenöörjen fylhkentjïelti soejkesjevierhkieh, jïh edtja dïrreginie årrodh juktie kultuvrepolitihkem Noerhte-Nöörjesne tjïrrehtidh .</p>
<p><em type="bold">Latjkoe </em></p>
<p>Noerhtenöörjen kultuvrelatjkoe faamoem åådtje tsïengelen 1 .b . 2018 raejeste .</p>
<p>Latjkoe jïjtsistie staeriesåvva fïerhten njealjeden jaepien . Fïere guhte latjkoeguejmie maahta krïevenassem buektedh hiejhtemen bïjre jallh orresistie rååresjimmiej bïjre latjkojste dan jïjtsistie staeriedimmien ålkolen, minngemes golken 1 .b .</p>
<p>Jarkelimmieh maehtieh verkemes faamoem åadtjodh tsïengelen 1 .b . raejeste dan budsjedtejaepien mij 15 askh dan mænngan aalka .</p>
<p>Dastegh vihkeles krïevenassh jorkesieh, maahta luhpiedidh rååresjimmieh orresistie tjïrrehtidh dan akten institusjovnen bïjre .</p>
<p><em type="bold">Laantebielieraerie kultuvrese Noerhte-Nöörjesne </em></p>
<p>Laantebielieraerie kultuvrese Noerhte-Nöörjesne tseegkesovvi 2010 jïh raerien lïhtsegh leah doh politihkeles tjåadtjoehtæjjah kultuvren åvteste</p>
<p>Nordlaantesne, Romsesne jïh Finnmaarhkesne jïh dïhte edtja dam kultuvrepolitihkeles laavenjostoem iktedidh fylhkentjïelti gaskem .</p>
<p>Laantebielieraerie edtja biejjieöörnegem biejedh kultuvrepolitihkeles aamhtesidie mah leah vihkeles laantebealan, men aaj nasjonaale jïh gaskenasjonaale ulmiem utnieh . Laantebielieraerie edtja ektie kultuvrepolitihkeles haestemh digkiedidh jïh ektie strategijh jïh evtiedimmieprosjekth aelkedh .</p>
<p>Laantebielieraerie edtja våajnoes årrodh nasjonaale jïh gaskenasjonaale areenine .</p>
<p>Laantebielieraerie edtja kultuvrelatjkoem gïehtjedidh fïerhten jaepien jïh eadtjohke aajhterinie jïh tsevtsiedæjjine årrodh juktie kultuvreinstitusjovnide laantebielesne evtiedidh .</p>
<p>Laantebielieraerie edtja aktem juhtije govlesadtemem utnedh kultuvrejieliedinie laantebielesne . Tjåanghkoeh jïh faageseminaarh öörnesuvvieh daerpiesvoeten mietie, maaje ektiedamme daaletje öörnedimmiejgujmie laantebielesne .</p>
<p>Laantebielieraerie edtja prinsihpen mietie barkedh sïemesvoeten bïjre seammavyörtegs guejmiej gaskem .</p>
<p><em type="bold">Visjovne jïh ulmie dan noerhtenöörjen </em><em type="bold">kultuvrelaavenjostose </em>Visjovne: Noerhtenöörjen kultuvrelaavenjostoe edtja viehkiehtidh aktem profesjonelle kultuvrejieledem sjugniedidh mij lea gellielaaketje, faerhmeles jïh jolle kvaliteetine . Kultuvrejielede edtja faamoegaaltijinie årrodh evtiedæmman jïh sjïdtedæmman laantebielesne jïh gaskenasjonaale perspektijvem utnedh . </p>
<p>Bijjemes ulmie: Laantebielieraerien kultuvrepolitihke våaroeminie åtna dam sjïere jïjtseaarvoem maam tjeahpoe jïh kultuvrejielede fïereguhten almetjasse jïh ellies siebriedahkese utnieh .</p>
<p>Laavenjostoe <em type="bold">ulmine </em>åtna aktem kultuvrepolitihkem </p>
<p type="listitem">Noerhte-Nöörjese evtiedidh mij:</p>
<p type="listitem">tjeahpoem jïh kultuvrem jolle kvaliteeteste gorrede</p>
<p type="listitem">viehkehte skreejrehtidh meatan årrodh guktie aktem ræjhkoes jïh gellielaaketje  kultuvrejieledem dååjroe</p>
<p type="listitem">mijjen jienebekultuvrelle, gaskenasjonaale jïh gellielaaketje laantebieliem våajnoes dorje jïh guhkiebasse evtede</p>
<p type="listitem">sjïehteladta ihke fryöjstehke sjædta  tjeahpoe- jïh kultuvrebarkijidie barkedh jïh  orrijidh laantebielesne</p>
<p type="listitem">lea tsevtsiedæjja jïh premissedeallahtæjja  politihkehammoedæmman nasjonaale  daltesisnie</p>
<p type="listitem">nænnoes kultuvrelle infrastruktuvrem  laantebielesne evtede</p>
<p type="listitem">govlesadtemem nænnoste tjeahpoe- jïh  kultuvrejieliedinie laantebielesne</p>
<p type="listitem">sjugniedihks jieliemasse viehkehte</p>
<p><em type="bold">Saemien tjeahpoe jïh kultuvre </em></p>
<p>Saemien tjeahpoe jïh kultuvre lea akte vihkeles jïh sjïehtesjamme bielie dehtie noerhtenöörjen kultuvrejieliedistie . Fïerhten fylhkentjïelten leah jïjtse laavenjostoelatjkoeh Saemiedigkine gusnie tjïertestamme kultuvrestrategijh jïh råajvarimmieh .</p>
<p>Fylhkentjïelth sijhtieh govlesadtemem saemien tjeahpoen jïh kultuvren nænnoestehtedh bïjre aktene nasjonaale perspektijvesne . Gaajhkh institusjovnh noerhtenöörjen kultuvrelatjkosne aktem jïjtjeraarehke dïedtem utnieh dam saemien bieliem bæjjese fulkedh sijjen dïedtesuerkien sisnjelen .</p>
<p>Laantebielieraerie sæjhta jaabnan Saemiedigkine govlesadtedh .</p>
<p><em type="bold">Gaskenasjonaale laavenjostoe </em></p>
<p>Gaskenasjonaale laavenjostoe lea vihkeles gaajhkide golme noerhtenöörjen fylhkentjïeltide .</p>
<p>Laantebielieraerie kultuvrese aktem sjïere fokusem åtna kultuvrelaavenjostose Russlaantesne jïh</p>
<p>Barentsdajvesne . Finansieradimmieprogrammen tjïrrh BarentsKult gaajhkh golme fylhkh kultuvredepartemeentine jïh ålkoerijhkedepartemeentine ektine viehkiehtieh skreejrehtidh stuerebe tjeahpoe- jïh kultuvreprosjektide dovne nöörjen jïh russiske bielesne . Vihkeles kultuvrelaavenjostoe annje evtiesåvva voenges jïh regijonaale skraejriej gaavhtan, jïh gosse regijovne lea meatan dellie dïhte nænnoes ektiedimmieh årroejidie noerhtene gorrede . Laantebielieraerie aktem eadtjohke råållam åtna daennie barkosne . Barkoe edtja aaj våaroeminie utnedh dejtie bilateraale latjkojde fylhki gaskem noerhtene .</p>
<p><em type="bold">Dåarjoe dejtie noerhtenöörjen tjeahpoe- jïh </em><em type="bold">kultuvreinstitusjovnide </em></p>
<p>Nordlaante, Romsa jïh Finnmaarhken fylhkentjïelth laavenjostoeh finansieradimmien bïjre jieniebistie noerhtenöörjen tjeahpoe- jïh kultuvreinstitusjovnijste aktine stilleminie mij abpe laantebieliem feerhmie .</p>
<p>Institusjovnh mah leah meatan latjkosne leah institusjovnh mah leah vihkeles aktöörh tjeahpoe- jïh kultuvrejieliedisnie laantebielesne jïh leah gelliesåarhts kultuvrevuekiej åvteste . Akte krïevenasse juktie maehtedh dåarjoem dåastodh</p>
<p>Noerhtenöörjen kultuvrelatjkoen tjïrrh lea dåarjoedåastoje sov laantebieliestillemem hijvenlaakan tjïrrehte .</p>
<p>Latjkoe dåarjoejoekedimmiem stuvrie jïh dïedten bïjre maaksoen jïh dan guhkiebasse barkoen bïjre .</p>
<p>Fylhkentjïelte mij lea dåarjoedåastojen veertefylhke dïedtem åtna dam regijonaale dåarjoem ryöknedidh, institusjovnese maeksedh jïh dan guhkiebasse barkoen åvteste . Fïere guhte dåarjoedåastoje dïedtem åtna laantebieliestillemem illedh, jïh reektedh jïh budsjedteohtsemh seedtedh dej krïevenassi mietie joekedimmieprievesne .</p>
<p><em type="bold">Daah institusjovnh leah meatan latjkosne: </em>Laantebieliemusihkereöörnege </p>
<p>Noerhte-Nöörjesne (LNN) <em type="bold">a) Laantebieliemusihkerh Noerhte-Nöörjesne </em></p>
<p><em type="bold">Åssjele jïh laantebieliestilleme </em></p>
<p>Laantebieliemusihkerh Noerhte-Nöörjesne (LNN) edtjieh musihkem darjodh jïh buektedh jolle tjiehpeles kvaliteeteste kultuvregåetide jïh voenges öörnedæjjide abpe Noerhte-Nöörjesne . LNN:n visjovne lea <span type="quote">”stoerre dååjresh smaave sijjine”</span> sjugniedidh . Fokusesuerkie daan boelhken lea tjiehpeles evtiedimmie jïh orrestimmie, profesjonaliseradimmie produksjovneste jïh beagkoehtimmeste, gaskenasjonaale laavenjostoe jïh voenges öörnedæjjah evtiedidh jïh lutnjedh .</p>
<p>Barkoehammoe lea fealadimmieproduksjovnh jïjtsh dåehkiejgujmie jïh ektieproduksjovnh festivaaligujmie, kultuvreinstitusjovnigujmie jïh dejnie frijje suerkine .</p>
<p>LNN edtja konserth faalehtidh suerkiej sisnjeli goh klassiske musihke, almetjemusihke, saemien musihke, jazz jïh jievhkehtimmiemusihke . Maanah jïh noerh leah vihkeles ulmiedåehkie .</p>
<p><em type="bold">Aajhterevoete jïh stuvreme </em></p>
<p>LNN lea organiseradamme siebriej tjïrrh Scene 8,</p>
<p>Kultuvre Romsesne jïh Scene Finnmaarhke musihkeredåehkiejgujmie ovmessie sjangeri sisnjelen .</p>
<p>Lissine Noerhtenöörjen Jazzejarnge jïh</p>
<p>Rytmihkeles maahtoejarnge Noerhtene (RYM) lea</p>
<p>LNN:n nuelesne . Nordlaanten fylhkentjïelte dïedtem åtna ektie ohtsemen åvteste dåarjoen jïh reektemen bïjre staatese .</p>
<p><em type="bold">Ekonomije </em></p>
<p>Laantebieliemusihkerh finansieradamme sjidtieh 75 % staateste jïh 25 % regijovneste. Lissine fylhkentjïeltide doh veertetjïelth Narvik, Harstad,</p>
<p>Målselv, Vadsø jïh Alta beetnehvierhtieh dåarjoeh . <em type="bold">b) Noerhtenöörjen Jazzejarnge (NNJJ) </em></p>
<p><em type="bold">Åssjele jïh laantebieliestilleme </em></p>
<p>Noerhtenöörjen jazzejarnge lea akte regijonaale produksjovne-, beagkoehtimmie- jïh daajroejarnge jazz-musihkese dejnie golme noerhtemes fylhkigujmie goh barkoedajve . NNJJ:n åejvieåssjele lea skreejrehtidh lissiehtamme darjoemidie jïh beagkoehtæmman jazz-musihkeste jïh plearoeh musihkehaamojste, frilans-musihkeri åvteste jïh –gujmie barkedh, evtiedimmine gïehtelidh öörnedæjjide, regijovnen spïelesijjieviermieh jazzese nænnoestehtedh jïh seminaaregïehtelimmiem juhtedh stoerrebaantide, smaavebaantide jïh aktegsmusihkeridie . NNJJ sov åejviescenem åtna Bådåddjosne, fylkenscenh</p>
<p>Tromsøesne jïh Vadsøesne, jïh viermiescenem</p>
<p>Sortlandesne .</p>
<p><em type="bold">Aajhterevoete jïh stuvreme </em></p>
<p>Noerhtenöörjen Jazzjarnge lea akte stiftelse</p>
<p>Nordlaanten fylhkentjïeltine, Bådåddjon tjïeltine jïh</p>
<p>Noerhtenöörjen Jazzforumine ektine goh tseegkijh .</p>
<p>Noerhtenöörjen Jazzjarngen ståvrosne vïjhte lïhtsegh gusnie ståvroen åvtehke lea nammoehtamme Nordlaanten fylhkentjïelteste .</p>
<p><em type="bold">Håltoe jïh ekonomije </em></p>
<p>Noerhtenöörjen jazzjarngen kontovre lea Bådåddjon tjïeltesne Nordlaantesne .</p>
<p>Noerhtenöörjen jazzjarnge 75 % beetnehdåarjoem åådtje staateste jïh 25 % regijovneste dåarjojne</p>
<p>Nordlaante, Romsa jïh Finnmaarhken fylhkentjïeltijste jïh Bådåddjon tjïelteste . <em type="bold">c) Rytmihkeles maahtoejarnge Noerhtene (RYM) </em></p>
<p><em type="bold">Åssjele jïh laantebieliestilleme </em></p>
<p>RYM edtja katalysatovrine årrodh rytmihkeles maahtose laantebielesne . Edtja råajvarimmide profesjonelle artisti vööste stuvredh dejnie baalte dåarjoeabparaatine jïh suerkine . Edtja faalehtidh maahtoeråajvarimmieh öörnedæjjide, evtiedimmine barkedh sceni vööste mah gååvnesieh jïh orre scenh, jïh dåårrehtimmine jïh talenteevtiedimmine barkedh .</p>
<p><em type="bold">Aajhterevoete jïh stuvreme </em></p>
<p>RYM akte laavenjostoe gaskem Noerhtenöörjen</p>
<p>Jazzjarnge, Rocken maahtoejarnge</p>
<p>Noerhte-Nöörjesne jïh Almetjemusihke Noerhte .</p>
<p>RYM reeresåvva Noerhtenöörjen Jazzejarngeste .</p>
<p><em type="bold">Ekonomije </em></p>
<p>RYM sov fïerhten jaepien gïehtelimsåasah finansierede 60 % dåarjojne staateste jïh 40 % regijovneste.</p>
<p>Noerhtenöörjen Opera- jïh</p>
<p>Symfonijeorkestere AS (NOSO) <em type="bold">Åssjele jïh laantebieliestilleme </em></p>
<p>Sïelten åssjele lea opera- jïh orkesteregïehtelimmiem jolle tjiehpeles kvaliteetine tseegkedh jïh juhtedh Noerhte-Nöörjesne . Orkestere sov staarine Bådåddjo jïh Tromsø iktegisth tjoejehte, jïh jaabnan Noerhte-Nöörjesne fealede .</p>
<p><em type="bold">Aajhterevoete jïh stuvreme </em></p>
<p>NOSO akte byögkeles eekeme aaksjasïelte .</p>
<p>Veertetjïelth Tromsø jïh Bådåddjo fïereguhte 50 % eekie, mearan Nordlaante, Romsa jïh Finnmaarhken fylhkentjïelth leah dåarjoeguejmieh . Sïelten ståvroe edtja tjïjhtje ståvroelïhtsegi raejeste luhkien raajan utnedh . Generaalekrirrie aktem ståvroem nammohte sæjjasadtjigujmie nommereradamme öörnegen mietie . Göökte ståvroelïhtsegh sæjjasadtjigujmie nammoehtamme sjidtieh gööktide jaepide fïerhten aejkien jïh barkiji gaskem .</p>
<p><em type="bold">Håltoe jïh ekonomije </em></p>
<p>Sïelteadresse Bådåddjon jïh Tromsøen gaskem låtnohte fïerhten njealjeden jaepien . NOSO sov fïerhten jaepien gïehtelimsåasah finansierede dåarjojne staateste jïh regijovneste, joekedamme 70 % staateste jïh 30 % regijovneste. Regijonaale dåarjoe juakasåvva gaskem doh golme fylhkentjïelth jïh Tromsøen jïh Bådåddjon tjïelth .</p>
<p>Noerhtenöörjen tjiehpiedæjjajarnge (NNTJ) <em type="bold">Åssjele jïh laantebieliestilleme </em></p>
<p>Noerhtenöörjen Tjiehpiedæjjajarngen åssjele lea guvvietjeahpoem jïh tjeahpoevætnoem beagkoehtidh, ïedtjem geerjehtidh guvvietjeahpose jïh tjeahpoevætnose, jïh barkoelaavenjassh sjugniedidh jïh beagkoehtidh guvvietjiehpiedæjjide jïh tjeahpoevytnesjæjjide . Jarnge edtja dan tjiehpiedæjjastuvreme beagkoehtimmien tjïrrh gorredidh tjiehpiedæjjah frijjevoetem utnieh soptsestidh jïh ovlæhkoes kommersialiseradimmiem tjeahpoejieliedistie heerredidh .</p>
<p type="listitem">NNTJ edtja viehkiehtidh guktie Noerhte-Nöörje aktem jielije jïh fryöjstehke scenem åtna  ektietïjjentjeahpose, jïh edtja råållam utnedh dan våajnoes tjeahpoesuarkan laantebielesne viehkine:</p>
<p type="listitem">tjeahpoem åehpiedehtedh, aktine sjïere  dïedtine maanide jïh noeride åehpiedehtedh</p>
<p type="listitem">åtnoem tjeahposte lissiehtidh siebriedahkesne</p>
<p type="listitem">barkedh aktine sjïere fokusinie tjiehpiedæjjide regijovnesne</p>
<p type="listitem">tjoelmesijjine årrodh gaskenasjonaale,  regijonaale jïh nasjonaale tjeahpoejieliedasse</p>
<p type="listitem">daajroe- jïh vierhtiejarngine årrodh regijonaale, nasjonaale jïh gaskenasjonaale aktööride</p>
<p type="listitem">goerehten jïh staalehke profijlem utnedh sov gïehtelimmesne</p>
<p><em type="bold">Aajhterevoete jïh stuvreme </em></p>
<p>Noerhtenöörjen tjiehpiedæjjajarnge eekesåvva siebrijste Noerhtenöörjen GuvvieTjiehpiedæjjah (NNGT) jïh Nöörjen tjeahpoevytnesjæjjah, goevtese</p>
<p>Noerhte-Nöörje (NNTN) . Jaepietjåanghkoe lea</p>
<p>Noerhtenöörjen tjiehpiedæjjajarngen bijjemes årgaane . Akte ståvroe veeljesåvva govhte lïhtsegigujmie . Noerhtenöörjen GuvvieTjiehpedæjjah jïh Nöörjen tjeahpoevytnesjæjjah Noerhte-Nöörje göökte lïhtsegh fïereguhte veeljieh . Daah nammoehtamme sjidtieh aktede nominasjovnemoenehtsistie . Nordlaante fylhkentjïelte, Nordlaanten bieleste, Troms jïh</p>
<p>Finnmaarhken fylhkentjïelth aktem tjirkijem nammoehtieh persovneles sæjjasadtjine, jïh barkijh aktem tjirkijem ståvrose veeljieh . Ståvroelïhtsegh veeljesuvvieh akten boelhkese mij vaasa njieljie jaepieh . Barkiji ståvroelïhtsege veeljesåvva gööktide jaepide fïerhten aejkien, seammalaakan ståvroelïhtsegasse fylhkentjïeltijste .</p>
<p><em type="bold">Håltoe jïh ekonomije </em></p>
<p>Noerhtenöörjen tjiehpiedæjjajarnge lea Vågan tjïeltesne Nordlaantesne . Noerhtenöörjen tjiehpiedæjjajarnge finansierede sov gïehtelimsåasah 70 % dåarjojne Nöörjen kultuvreraereste jïh 30 % regijonaale dåarjoeguejmijste mah leah doh golme fylhkentjïelth jïh Vågan tjïelte .</p>
<p>Noerhtenöörjen Filmejarnge AS (NNFS) <em type="bold">Åssjele jïh laantebieliestilleme </em></p>
<p>Noerhtenöörjen Filmejarnge AS åssjelinie åtna maahtoejarngine årrodh filmese jïh filmebarkijidie noerhtene, jïh edtja viehkiehtidh filmem nænnoestehtedh goh tjiehpeles vuekie laantebielesne .</p>
<p>Noerhtenöörjen Filmejarnge AS edtja ohtsemi mietie byögkeles dåarjoem joekedidh noerhtenöörjen åenehks- jïh dokumentaarefilmeproduksjovnese, lïerehtimmieråajvarimmieh öörnedidh filmebarkijidie laantebielesne, dåårrehtæmman sjïehteladtedh filmesuarkan jïh eadtjohkelaakan bïevnesebarkojne gïehtelidh jarngen ulmiedåehkiej vööste .</p>
<p><em type="bold">Aajhterevoete jïh stuvreme </em></p>
<p>Noerhtenöörjen Filmejarnge AS akte aaksjasïelte mij eekesåvva Nordlaanten, Romsan jïh</p>
<p>Finnmaarhken fylhkentjïeltijste . Generaalekrirrie aktem ståvroem nammohte vïjhte lïhtsegigujmie 5 sæjjasadtjigujmie nommereradamme öörnegen mietie. Ståvroen lïhtsegh edtjieh filmejarngen geografeles dïedtesuerkiem vuesiehtidh jïh filmefaageles jïh ekonomeles /reereles maahtoem utnedh . Ståvroen barkoetïjje lea 4 jaepieh .</p>
<p><em type="bold">Håltoe jïh ekonomije </em></p>
<p>Noerhtenöörjen Filmejarnge AS höölleste Tromsø tjïeltesne Romsesne . Noerhtenöörjen Filmejarnge</p>
<p>AS produksjovnevierhtieh åådtje fïerhten jaepien staateste . Filmejarnge sov fïerhten jaepien gïehtelimsmaaksoeh finansierede dåarjoej tjïrrh fylhkentjïeltijste jïh Tromsøen tjïelteste .</p>
<p>Feestespïelh</p>
<p>Noerhte-Nöörjesne (FNN) <em type="bold">Åssjele jïh laantebieliestilleme </em></p>
<p type="listitem">Feestespïelh Noerhte-Nöörjesne åssjelinie åtna:</p>
<p type="listitem">feestespïelh öörnedidh fïerhten jaepien</p>
<p type="listitem">tjöönghkedh, nænnoestehtedh jïh evtiedidh tjeahpoe- jïh kultuvresuerkiem noerhtene</p>
<p type="listitem">orresjugniedæmman jïh orre laavenjostojde skreejrehtidh noerhtege tjeahpoen jïh kultuvren sisnjelen</p>
<p type="listitem">tjeahpoen råållam eevtjedh evtiedimmesne dehtie noerhtelistie siebriedahkeste</p>
<p>Feestespïelh Noerhte-Nöörjesne aktem jïjtse dåarjoe- jïh produksjovneöörnegem reerieh gusnie ulmie lea tjeahpoe- jïh kultuvrejieledem laantebielesne skreejrehtidh jïh mavvas raastendåaresth prosjektide sjïehteladtedh dovne scenetjeahpoen, musihken jïh våajnoes tjeahpoen sisnjeli . Noeretjeahpoestipenden tjïrrh jïh dan tjïrrh mij gohtjesåvva open call skreejresåvva orresjugneden laavenjostoeprosjektide scenesne mah tjiehpiedæjjan jïjtsh vuekieh gaavnedimmine mubpiejgujmie haestieh . Vierhtieh juakasuvvieh aktede juryjeste 3 - 5 almetjigujmie abpe laantebieleste mej tjeahpoe- jïh kultuvrefaageles maahtoe, jïh göökte barkijh feestespïelereeremistie .</p>
<p>Juryje veeljesåvva fïerhten jaepien .</p>
<p><em type="bold">Aajhterevoete jïh stuvreme </em></p>
<p>Feestespïelh Noerhte-Nöörjesne tseegkesovvi 1964 jïh lea akte stiftelse . Stiftelse edtja aktem ståvroem utnedh govhte lïhtsegigujmie jïh göökte sæjjasadtjh . Troms fylhkentjïelte nammohte dej jeatjah dåarjoeguejmiej åvteste, ståvroen åvtehkem jïh njieljie ståvroelïhtsegh jïh göökte sæjjasadtjh, mestie unnemes göökte lïhtsegh tjuerieh sjyöhtehke maahtoem jallh dååjrehtimmiem utnedh tjeahpoe- jïh kultuvresuerkeste . Tjuara pryövedh aktem hijven geografeles geerjehtimmiem buektiehtidh .</p>
<p>Harstaden tjïelte aktem ståvroelïhtsegem nammohte .</p>
<p><em type="bold">Håltoe jïh ekonomije </em></p>
<p>Feestespïelh Noerhte-Nöörjesne lea Harstaden tjïeltesne Romsesne . Feestespïelh</p>
<p>Noerhte-Nöörjesne sijjen fïerhten jaepien byögkeles gïehtelammemaaksoeh finansierede viehkine 70 % dåarjoste staateste jïh 30 % dåarjoe dejstie regijonaale dåarjoeguejmijste mah leah doh golme fylhkentjïelth jïh Harstaden tjïelte .</p>
<p>Hålogalaanten</p>
<p>Amatöörteateresïelte (HATS) <em type="bold">Åssjele jïh laantebieliestilleme </em></p>
<p>Hålogalaanten Amatööreteateresïelte (HATS) lea akte ïedtjeladtjesiebrie jïh maahtoejarnge dan jïjtjevyljehke revy- jïh teaterebyjresasse</p>
<p>Noerhte-Nöörjesne . HATS edtja nænnoestehtedh jïh viehkiehtidh revyem, teaterem jïh jeatjah scenevuekieh Noerhte-Nöörjesne evtiedidh . HATS edtja eadtjohkelaakan meatan årrodh aktem teaterefaageles viermiem evtiedidh juktie daejtie ulmide jaksedh . Lïhtsegi daerpiesvoeti mietie edtja faalenassigujmie nierhkedh goh bïhkedimmie, kuvsje, regijedåarjoe, evtiedimmieprosjekth jïh seminaarh .</p>
<p><em type="bold">Aajhterevoete jïh stuvreme </em></p>
<p>HATS akte lïhtsegesiebrie aktegsalmetjidie, årganisasjovnide, tjïertide jïh siebride mah darjomigujmie gïehtelieh revyen, teateren jïh jeatjah scenevuekiej sisnjeli laantebielesne . HATS siebriem åtna goh årganisasjovnehammoe jïh jaepietjåanghkoe lea bijjemes årgaane .</p>
<p>Jaepietjåanghkoe nænnoestimmieh jïh årganisasjovnen barkoeprogrammem vihteste .</p>
<p>Ståvroelïhtsegh jïh sæjjasadtjh veeljesuvvieh jaepietjåanghkosne, jïh gaajhkh fylhkh</p>
<p>Noerhte-Nöörjesne edtjieh tjirkijem utnedh .</p>
<p>Ståvroen leah 5 lïhtsegh .</p>
<p><em type="bold">Håltoe jïh ekonomije </em></p>
<p>Jaepietjåanghkoe muana gusnie HATS edtja hööltedh, daelie Tromsøen tjïeltesne Romsesne .</p>
<p>HATS finansieradimmiem åådtje akten fïerhten jaepien gïehtelimsdåarjoen tjïrrh staateste mij lea 75 % årganisasjovnen tjåenghkies byögkeles dåarjoste.</p>
<p>Doh jeatjah 25 % maaksauvvieh dejstie regijonaale dåarjoeguejmijste mah leah doh golme fylhkentjïelth .</p>
<p>Pikene på Broen <em type="bold">Åssjele jïh laantebieliestilleme </em></p>
<p>Pikene på Broen AS akte maahtoe-, vierhtie- jïh fealadimmiejarnge akten raastendåaresth tjeahpoelaavenjostose Noerhte-Nöörjesne, joekoen laavenjostoe Barentsdajvesne . Pikene på Broen AS dïedtem åtna govlesadtemen, dååjrehtimmiejuekemen jïh viermiebigkemen åvteste aktööri gaskem Noerhte-Nöörjesne mah aktem gaskenasjonaale tjeahpoelaavenjostoem utnieh .</p>
<p><em type="bold">Aajhterevoete jïh stuvreme </em></p>
<p>Pikene på Broen AS akte privaateeekeme aaksjasïelte . Sïelten nænnoestimmiej mietie ij edtjh dïenestem olkese vaeltedh . Generaalekrirrie lea</p>
<p>Pikene på Broen-sïelten jollemes årgaane .</p>
<p>Generaalekrirrie ståvroem veeljie raajan tjïjhtje lïhtsegigujmie . Ståvroe veeljesåvva 2 jaepide fïerhten aejkien .</p>
<p><em type="bold">Håltoe jïh ekonomije </em></p>
<p>Pikene på Broen AS Åarjel-Varangeren tjïeltesne</p>
<p>Finnmaarhkesne hööltie, jïjtse vuesiehtimmie- jïh beagkoehtimmiesijjine; TERMINAL B . Pikene på</p>
<p>Broen finansierede sov fïerhten jaepien gïehtlimsmaaksoeh viehkine 70 % dåarjoste staateste jïh 30 % dejstie regijonaale dåarjoeguejmijste mah leah doh golme fylhkentjïelth jïh Åarjel-Varangeren tjïelte .</p>
<p>Daanhtsoe-areena noerhte <em type="bold">Åssjele jïh laantebieliestilleme </em></p>
<p>Daanhtsoe-areena noerhte lea akte regijonaale maahtoe- jïh viermiejarnge daanhtsose</p>
<p>Noerhte-Nöörjesne mij edtja viehkiehtidh daanhtsoem jïh scenetjeahpoem darjodh jïh beagkoehtidh Noerhte-Nöörjene goh prioriteradamme dajve . Daanhtsoeareena noerhte edtja daanhtsoetjeahpoem, gaskenasjonaale laavenjostoem jïh laavenjostoem jeatjah tjeahpoehammoejgujmie evtiedidh .</p>
<p><em type="bold">Aajhterevoete jïh stuvreme </em></p>
<p>Daanhtsoe-areena noerhte akte stiftelse</p>
<p>Nordlaanten, Romsan jïh Finnmaarhken fylhkentjïeltigujmie, jïh Hammerfesten tjïelten goh tseegkijh . Daanhtsoe-areena noerhten bijjemes årgaane lea stiftelsen ståvroe . Ståvrosne golme lïhtsegh persovneles sæjjasadtjigujmie . Nöörjen daanhtsoetjiehpiedæjjah jïh Hammerfesten tjïelte aktem ståvroelïhtsegem fïereguhte nammohte .</p>
<p>Finnmaarhken fylhkentjïelte ståvroen åvtehken nammohte dej golme fylhkentjïelti bieleste . Fïerhte lïhtsege jïh persovneles sæjjasadtje leah ståvrosne boelhkine mah raajan 4 jaepieh ryöhkoeh .</p>
<p><em type="bold">Håltoe jïh ekonomije </em></p>
<p>Daanhtsoe-areena noerhte hööltie Hammerfesten tjïeltesne Finnmaarhkesne . Daanhtsoe-areena noerhte finansierede sov fïerhten jaepien gïehtelimsmaaksoeh dåarjoen tjïrrh dejstie regijonaale dåarjoeguejmijste mah leah doh golme fylhkentjïelth jïh Hammerfesten tjïelte .</p>
<p>Beaivváš Sámi</p>
<p>Našunálateáhter <em type="bold">Åssjele jïh laantebieliestilleme </em></p>
<p>Saemien Nasjonaaleteatere Beaivvasen åssjele lea nasjonaaleteaterinie årrodh gaajhkide saemide, jïh teateredååjresh gaajhkine saemien årromedajvine sjugniedidh . Beaivvas edtja dejtie saemien gielide gorredidh jïh vihkeles kultuvreguedtiejinie jïh beagkoehtæjjine årrodh saemien histovrijistie, kultuvreste jïh identiteeteste .</p>
<p>Beaivvas scenetjeahpoedååjresh vadta mah guvvieh jïh soptsesh Saepmeste veartenasse vedtieh jïh lea akte vihkeles areena joejke-/ musihketeaterasse .</p>
<p><em type="bold">Aajhterevoete jïh stuvreme </em></p>
<p>Saemien Nasjonaaleteatere Beaivvas lea akte aaksjasïelte Saemiedigkine, Guovdageaidnun tjïeltine, Nöörjen Saemiej Rijhkesiebrine (NSR) jïh</p>
<p>Saemiej Rijhkesiebrine (SRS) goh aajhterh .</p>
<p>Ståvroen 7 lïhtsegh . Saemiedigkie 4 lïhtsegh nammohte, dej gaskem ståvroen åvtehke .</p>
<p>Guovdageaidnun tjïelte 1 lïhtsegem nammohte .</p>
<p>Barkijh teaterisnie 1 lïhtsegem nammohte jïh</p>
<p>Nöörjen Saemiej Rijhkesiebrie (NSR) jïh Saemiej</p>
<p>Rijhkesiebrie (SRS) fïereguhten aejkien 1 lïhtsegem jïh 1 sæjjasadtjem nammoehtieh .</p>
<p><em type="bold">Håltoe jïh ekonomije </em></p>
<p>Saemien Nasjonaaleteatere Beaivvas hööltie</p>
<p>Guovdageaidnun tjïelteste Finnmaarhkesne .</p>
<p>Saemien Nasjonaaleteatere Beaivvas AS finansierede sov fïerhten jaepien gïehtelimsmaaksoeh viehkine medtie 90 % dåarjoste</p>
<p>Saemiedigkeste jïh medtie 10 % dejstie regijonaale dåarjoeguejmijste mah leah doh golme fylhkentjïelth jïh Guovdageaidnun tjïelte .</p>
<p>Filmefoente Noerhte AS</p>
<p><em type="bold">Åssjele jïh laantebieliestilleme </em></p>
<p>Filmefoente Noerhte AS edtja audiovisuelle produksjovnem eevtjedh Nordlaantesne, Romsesne jïh Finnmaarhkesne jïh viehkiehtidh laantebieliem våajnoes darjodh Nöörjesne jïh ålkoelaantesne .</p>
<p>Foente edtja viehkiehtidh profesjonaliseradidh filmesuerkiem noerhtene jïh viehkiehtidh guktie maahtoe guhkiebasse evtiesåvva jïh sjædta regijovnesne . Foente edtja aaj lissiehtamme aarvoesjugniedimmiem filmesuarkan buektedh jïh hijven aevhkieh sjugniedidh dan voenges jieliemasse gosse filmeproduksjovnh dorjesuvvieh.</p>
<p type="listitem">Dam edtja darjodh viehkine:</p>
<p type="listitem">filmadimmieh lissiehtidh Nordlaantesne,</p>
<p type="listitem">Romsesne jïh Finnmaarhkesne</p>
<p type="listitem">barkoesijjieh lissiehtidh filmesuerkien sisnjelen</p>
<p type="listitem">Nordlaantesne, Romsesne jïh Finnmaarhkesne</p>
<p type="listitem">filmem evtiedidh goh jieleme Nordlaantesne,</p>
<p>Romsesne jïh Finnmaarhkesne</p>
<p><em type="bold">Aajhterevoete jïh stuvreme </em></p>
<p>Filmefoente Noerhte AS lea akte aaksjasïelte maam</p>
<p>Nordlaanten, Romsan jïh Finnmaarhken fylhkentjïelth eekieh . Generaalekrirrie lea</p>
<p>Filmefoente Noerhten bijjemes årgaane . Akte ståvroe veeljesåvva 5 lïhtsegigujmie gusnie</p>
<p>Sparebank 1 kultuvrejielemestiftelese 1 tjirkijem nammohte .</p>
<p><em type="bold">Håltoe jïh ekonomije </em></p>
<p>Filmefoente Noerhte AS Bådåddjon tjïeltesne hööltie Nordlaantesne, filmefaageles konsulentine</p>
<p>Tromsøesne . Filmefoente Noerhte AS gïehtelimsdåarjoem dååste dejstie golme noerhtenöörjen fylhkentjïeltijste .</p>
<p>Noerhtenöörjen lidteratuvrestrategije</p>
<p><em type="bold">Åssjele jïh laantebieliestilleme </em></p>
<p>Noerhtenöörjen lidteratuvrestrategije edtja produksjovnem jïh beagkoehtimmiem noerhtenöörjen lidteratuvreste nænnoestehtedh, jïh laavenjostoem nænnoestehtedh lidteratuvresuerkien jïh jeatjah tjeahpoevuekiej gaskem . Strategije edtja dïrreginie jïh våaroeminie årrodh akten lissiehtamme laavenjostose lidteratuvren bïjre laantebielesne .</p>
<p><em type="bold">Aajhterevoete jïh stuvreme </em></p>
<p>Noerhtenöörjen lidteratuvrestrategije lea evtiedamme laavenjostosne dej golme noerhtenöörjen fylhkengærjagåetiej jïh suerkien gaskem . Åejviedïedte ihke strategije bæjjese fulkesåvva lea fylhkengærjagåetiej luvnie, jïh dïedte dej gaskem jårra .</p>
<p><em type="bold">Ekonomije </em></p>
<p>Ållesth Noerhtenöörjen lidteratuvrestrategije 250 000 kråvnah åtna . Vierhtieh daejtie göökte råajvarimmide juhtieh:100 000 kråvnah stipendese tjiehpieslidterære tjaeliejidie jïh 150 000 kråvnah skreejrehtimmievierhtide juktie noerhtenöörjen tjaelijh nasjonaale sijjine åehpiedehtedh . Dåarjoe finansieradamme sjædta 100 % dehtie</p>
<p>Noerhtenöörjen kultuvrelatjkoste .</p>
<p><em type="bold">Daah tjiehpiedæjjasiebrieh dåarjoem </em><em type="bold">dåastoeh Noerhtenöörjen kultuvrelatjkoen </em><em type="bold">tjïrrh </em>Noerhtenöörjen tjaelijesiebrie Noerhtenöörjen tjaelijesiebrie (Nnt) barkeminie juktie eevtjedh lïhtsegi faageles ïedtjh, ïedtjem lidteratuvrese sïejhmelaakan jïh ektietïjjelidteratuvrese joekoen Noerhte-Nöörjeste . </p>
<p>Nöörjen Tjiehpiesvytnjesjæjjah</p>
<p>Noerhte-Nöörje Nöörjen Tjeahpoevytnesjæjjah Noerhte-Nöörje (NTNN) lea akte siebrie profesjonelle tjeahpoevytnesjæjjide dejnie åssjelinie lïhtsegi faageles, ideelle jïh ekonomeles ïedtjh gorredidh jïh tjeahpoevytnesjimmiesuerkiem eevtjedh jïh evtiedidh noerhtene .</p>
<p>Noerhte-Nöörjen</p>
<p>Guvvietjiehpiedæjja Noerhte-Nöörjen Guvvietjiehpiedæjja NNGT) akte faagesiebrie profesjonelle guvvietjiehpiedæjjide</p>
<p>Noerhte-Nöörjesne jïh åssjelinie åtna lïhtsegi faageles, ekonomeles, sosijaale jïh ideelle ïedtjh gorredidh .</p>
<p>Forume noerhtenöörjen</p>
<p>Daanhtoetjiehpiedæjjide Forume noerhtenöörjen Daanhtsoetjiehpiedæjjide (FnnD) lea akte lïhtsege- jïh viermiesiebrie profesjonelle daanhtsoetjiehpiedæjjide Noerhte-</p>
<p>Nöörjesne mij daanhtsoetjeahpoem dåarjohte jïh evtede regijovnesne .</p>
<p>Latjkoe lea nænnoestamme fïerhtede fylhkendigkeste ruffien 2017</p>
</body></document>
