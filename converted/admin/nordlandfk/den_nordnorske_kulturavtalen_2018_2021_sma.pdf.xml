<document xml:lang="sma" id="no_id">
  <header>
    <title>DEN NORSKE KULTURARVEN 2018-2021</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>2708</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>https://www.nfk.no/_f/p34/id3e88822-2fef-4043-9788-26fcafccf453/den-nordnorske-kulturavtalen.pdf</origFileName>
    <parallel_text xml:lang="nob" location="den_nordnorske_kulturavtalen_2018_2021_nob.pdf"/>
    <parallel_text xml:lang="sme" location="den_nordnorske_kulturavtalen_2018_2021_sme.pdf"/>
    <parallel_text xml:lang="smj" location="den_nordnorske_kulturavtalen_2018_2021.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold"> 2018 - 2021</em> </p>
    <p>Nordlaante, Romsan jïh Finnmaarhken fylhkentjïelth leah akten ektie fokusen bïjre laavenjosteme kultuvren sisnjelen guhkiem . Laavenjostoe lea stuvreme orreme aktene jïjtse latjkosne man bïjre voestes aejkien seamadin 1991 . Latjkoe lea vijriedamme jïh jarkelamme gellien aejkien, minngemes aejkien 2017 .  Åssjele latjkojne lea kultuvrelaavenjostoem Noerhte-Nöörjesne guhkiebasse evtiedidh .    Noerhtenöörjen kultuvrelatjkoe 2018 – 2021 lea visjovni, ulmiej jïh strategiji bïjre dan noerhtenöörjen kultuvrelaavenjostose . Dïhte joekedimmiem buerkeste dehtie regijonaale dåarjoste  tjeahpoe- jïh kultuvreinstitusjovnide jïh tjiehpiedæjjasiebride mah abpe laantebieliem feerhmieh .</p>
    <p>Noerhtenöörjen kultuvrelatjkoe våaroeminie åtna dej golme  noerhtenöörjen fylhkentjïelti soejkesjevierhkieh, jïh edtja dïrreginie årrodh juktie kultuvrepolitihkem Noerhte-Nöörjesne tjïrrehtidh .</p>
    <p><em type="bold">Latjkoe</em>Noerhtenöörjen kultuvrelatjkoe faamoem åådtje tsïengelen 1 .b . 2018 raejeste . Latjkoe jïjtsistie staeriesåvva fïerhten njealjeden jaepien . Fïere guhte latjkoeguejmie maahta  krïevenassem buektedh hiejhtemen bïjre jallh  orresistie rååresjimmiej bïjre latjkojste dan jïjtsistie staeriedimmien ålkolen, minngemes golken 1 .b .  Jarkelimmieh maehtieh verkemes faamoem  åadtjodh tsïengelen 1 .b . raejeste dan  budsjedtejaepien mij 15 askh dan mænngan aalka . Dastegh vihkeles krïevenassh jorkesieh, maahta luhpiedidh rååresjimmieh orresistie tjïrrehtidh dan akten institusjovnen bïjre . </p>
    <p><em type="bold">Laantebielieraerie kultuvrese Noerhte-Nöörjesne</em>Laantebielieraerie kultuvrese Noerhte-Nöörjesne tseegkesovvi 2010  jïh raerien lïhtsegh leah doh politihkeles tjåadtjoehtæjjah kultuvren åvteste Nordlaantesne, Romsesne jïh Finnmaarhkesne jïh dïhte edtja dam kultuvrepolitihkeles laavenjostoem </p>
    <p>iktedidh fylhkentjïelti gaskem . Laantebielieraerie edtja biejjieöörnegem biejedh kultuvrepolitihkeles aamhtesidie mah leah vihkeles laantebealan, men aaj nasjonaale jïh  gaskenasjonaale ulmiem utnieh . Laantebielieraerie edtja ektie kultuvrepolitihkeles haestemh digkiedidh jïh ektie strategijh jïh evtiedimmieprosjekth aelkedh . Laantebielieraerie edtja våajnoes årrodh nasjonaale jïh gaskenasjonaale areenine .</p>
    <p>Laantebielieraerie edtja kultuvrelatjkoem  gïehtjedidh fïerhten jaepien jïh eadtjohke aajhterinie jïh tsevtsiedæjjine årrodh juktie  kultuvreinstitusjovnide laantebielesne evtiedidh .   Laantebielieraerie edtja aktem juhtije  govlesadtemem utnedh kultuvrejieliedinie  laantebielesne . Tjåanghkoeh jïh faageseminaarh öörnesuvvieh daerpiesvoeten mietie, maaje  ektiedamme daaletje öörnedimmiejgujmie  laantebielesne . Laantebielieraerie edtja prinsihpen mietie barkedh sïemesvoeten bïjre seammavyörtegs guejmiej gaskem .</p>
    <p><em type="bold">Visjovne jïh ulmie dan noerhtenöörjen  kultuvrelaavenjostose</em> </p>
    <p>Visjovne: Noerhtenöörjen kultuvrelaavenjostoe edtja viehkiehtidh aktem profesjonelle kultuvrejieledem sjugniedidh mij lea  gellielaaketje, faerhmeles jïh jolle kvaliteetine . Kultuvrejielede edtja faamoegaaltijinie årrodh evtiedæmman jïh sjïdtedæmman laantebielesne jïh gaskenasjonaale perspektijvem utnedh .   Bijjemes ulmie: Laantebielieraerien kultuvrepolitihke våaroeminie åtna dam sjïere jïjtseaarvoem maam tjeahpoe jïh kultuvrejielede fïereguhten almetjasse jïh ellies siebriedahkese utnieh .</p>
    <p>Laavenjostoe <em type="bold">ulmine</em> åtna aktem kultuvrepolitihkem Noerhte-Nöörjese evtiedidh mij: </p>
    <p type="listitem">• tjeahpoem jïh kultuvrem jolle kvaliteeteste gorrede</p>
    <p type="listitem">• viehkehte skreejrehtidh meatan årrodh guktie aktem ræjhkoes jïh gellielaaketje  kultuvrejieledem dååjroe• mijjen jienebekultuvrelle, gaskenasjonaale jïh gellielaaketje laantebieliem våajnoes dorje jïh guhkiebasse evtede• sjïehteladta ihke fryöjstehke sjædta  tjeahpoe- jïh kultuvrebarkijidie barkedh jïh  orrijidh laantebielesne• lea tsevtsiedæjja jïh premissedeallahtæjja  politihkehammoedæmman nasjonaale  daltesisnie• nænnoes kultuvrelle infrastruktuvrem  laantebielesne evtede• govlesadtemem nænnoste tjeahpoe- jïh  kultuvrejieliedinie laantebielesne• sjugniedihks jieliemasse viehkehte</p>
    <p><em type="bold">Saemien tjeahpoe jïh kultuvre</em>Saemien tjeahpoe jïh kultuvre lea akte vihkeles jïh sjïehtesjamme bielie dehtie noerhtenöörjen  kultuvrejieliedistie . Fïerhten fylhkentjïelten leah jïjtse laavenjostoelatjkoeh Saemiedigkine gusnie  tjïertestamme kultuvrestrategijh jïh råajvarimmieh . Fylhkentjïelth sijhtieh govlesadtemem saemien tjeahpoen jïh kultuvren nænnoestehtedh bïjre  aktene nasjonaale perspektijvesne . Gaajhkh  institusjovnh noerhtenöörjen kultuvrelatjkosne aktem jïjtjeraarehke dïedtem utnieh dam saemien bieliem bæjjese fulkedh sijjen dïedtesuerkien sisnjelen .Laantebielieraerie sæjhta jaabnan Saemiedigkine govlesadtedh . <em type="bold">Gaskenasjonaale laavenjostoe</em>Gaskenasjonaale laavenjostoe lea vihkeles gaajhkide golme noerhtenöörjen fylhkentjïeltide . Laantebielieraerie kultuvrese aktem sjïere fokusem åtna kultuvrelaavenjostose Russlaantesne jïh  Barentsdajvesne . Finansieradimmieprogrammen tjïrrh BarentsKult gaajhkh golme fylhkh  kultuvredepartemeentine jïh  ålkoerijhkedepartemeentine ektine viehkiehtieh skreejrehtidh stuerebe tjeahpoe- jïh  kultuvreprosjektide dovne nöörjen jïh russiske  bielesne . Vihkeles kultuvrelaavenjostoe annje  evtiesåvva voenges jïh regijonaale skraejriej gaavhtan, jïh gosse regijovne lea meatan dellie dïhte nænnoes ektiedimmieh årroejidie noerhtene gorrede . Laantebielieraerie aktem eadtjohke råållam åtna daennie barkosne . Barkoe edtja aaj  våaroeminie utnedh dejtie bilateraale latjkojde fylhki gaskem noerhtene . </p>
    <p><em type="bold">Dåarjoe dejtie noerhtenöörjen tjeahpoe- jïh  kultuvreinstitusjovnide</em>  Nordlaante, Romsa jïh Finnmaarhken fylhkentjïelth laavenjostoeh finansieradimmien bïjre jieniebistie noerhtenöörjen tjeahpoe- jïh kultuvreinstitusjovnijste aktine stilleminie mij abpe laantebieliem feerhmie . </p>
    <p>Institusjovnh mah leah meatan latjkosne leah institusjovnh mah leah vihkeles aktöörh tjeahpoe- jïh kultuvrejieliedisnie laantebielesne jïh leah  gelliesåarhts kultuvrevuekiej åvteste . Akte  krïevenasse juktie maehtedh dåarjoem dåastodh Noerhtenöörjen kultuvrelatjkoen tjïrrh lea  dåarjoedåastoje sov laantebieliestillemem  hijvenlaakan tjïrrehte . Latjkoe dåarjoejoekedimmiem stuvrie jïh dïedten bïjre maaksoen jïh dan guhkiebasse barkoen bïjre . Fylhkentjïelte mij lea dåarjoedåastojen veertefylhke dïedtem åtna dam regijonaale dåarjoem ryöknedidh, institusjovnese maeksedh jïh dan guhkiebasse barkoen åvteste . Fïere guhte dåarjoedåastoje  dïedtem åtna laantebieliestillemem illedh, jïh  reektedh jïh budsjedteohtsemh seedtedh dej  krïevenassi mietie joekedimmieprievesne .</p>
    <p><em type="bold">Daah institusjovnh leah meatan latjkosne:</em> </p>
    <p>Laantebieliemusihkereöörnege Noerhte-Nöörjesne (LNN)</p>
    <p><em type="bold">a) Laantebieliemusihkerh Noerhte-Nöörjesne  Åssjele jïh laantebieliestilleme</em>Laantebieliemusihkerh Noerhte-Nöörjesne (LNN) edtjieh musihkem darjodh jïh buektedh jolle  </p>
    <p>tjiehpeles kvaliteeteste kultuvregåetide jïh voenges öörnedæjjide abpe Noerhte-Nöörjesne . LNN:n  visjovne lea <span type="quote">”stoerre dååjresh smaave sijjine”</span> sjugniedidh . Fokusesuerkie daan boelhken lea tjiehpeles evtiedimmie jïh orrestimmie,  profesjonaliseradimmie produksjovneste jïh beagkoehtimmeste, gaskenasjonaale laavenjostoe jïh voenges öörnedæjjah evtiedidh jïh lutnjedh . Barkoehammoe lea fealadimmieproduksjovnh jïjtsh dåehkiejgujmie jïh ektieproduksjovnh  festivaaligujmie, kultuvreinstitusjovnigujmie jïh  dejnie frijje suerkine . LNN edtja konserth faalehtidh suerkiej sisnjeli goh klassiske musihke, almetjemusihke, saemien  musihke, jazz jïh jievhkehtimmiemusihke . Maanah jïh noerh leah vihkeles ulmiedåehkie .</p>
    <p><em type="bold">Aajhterevoete jïh stuvreme</em>LNN lea organiseradamme siebriej tjïrrh Scene 8, Kultuvre Romsesne jïh Scene Finnmaarhke  musihkeredåehkiejgujmie ovmessie sjangeri  sisnjelen .  Lissine Noerhtenöörjen Jazzejarnge jïh  Rytmihkeles maahtoejarnge Noerhtene  (RYM) lea LNN:n nuelesne . Nordlaanten fylhkentjïelte dïedtem åtna ektie ohtsemen åvteste dåarjoen jïh reektemen bïjre staatese . <em type="bold">Ekonomije</em>Laantebieliemusihkerh finansieradamme sjidtieh 75 % staateste jïh 25 % regijovneste. Lissine fylhkentjïeltide doh veertetjïelth Narvik, Harstad, Målselv, Vadsø jïh Alta beetnehvierhtieh dåarjoeh . </p>
    <p><em type="bold">b) Noerhtenöörjen Jazzejarnge (NNJJ)</em> </p>
    <p><em type="bold">Åssjele jïh laantebieliestilleme</em>Noerhtenöörjen jazzejarnge lea akte regijonaale produksjovne-, beagkoehtimmie- jïh daajroejarnge jazz-musihkese dejnie golme noerhtemes  fylhkigujmie goh barkoedajve . NNJJ:n  åejvieåssjele lea skreejrehtidh lissiehtamme  darjoemidie jïh beagkoehtæmman jazz-musihkeste jïh plearoeh musihkehaamojste, frilans-musihkeri åvteste  jïh –gujmie barkedh, evtiedimmine  gïehtelidh öörnedæjjide, regijovnen  spïelesijjieviermieh  jazzese nænnoestehtedh jïh seminaaregïehtelimmiem juhtedh stoerrebaantide, smaavebaantide jïh aktegsmusihkeridie . NNJJ sov åejviescenem åtna Bådåddjosne, fylkenscenh Tromsøesne jïh Vadsøesne, jïh viermiescenem Sortlandesne . </p>
    <p>Noerhtenöörjen Opera- jïh Symfonijeorkestere AS (NOSO)</p>
    <p><em type="bold">Aajhterevoete jïh stuvreme</em>Noerhtenöörjen Jazzjarnge lea akte stiftelse Nordlaanten fylhkentjïeltine, Bådåddjon tjïeltine jïh Noerhtenöörjen Jazzforumine ektine goh tseegkijh . Noerhtenöörjen Jazzjarngen ståvrosne vïjhte  lïhtsegh gusnie ståvroen åvtehke lea  nammoehtamme Nordlaanten fylhkentjïelteste . <em type="bold">Håltoe jïh ekonomije</em>Noerhtenöörjen jazzjarngen kontovre lea Bådåddjon tjïeltesne Nordlaantesne .Noerhtenöörjen jazzjarnge 75 % beetnehdåarjoem åådtje staateste jïh 25 % regijovneste dåarjojne  Nordlaante, Romsa jïh Finnmaarhken  </p>
    <p>fylhkentjïeltijste jïh Bådåddjon tjïelteste .</p>
    <p><em type="bold">c) Rytmihkeles maahtoejarnge Noerhtene (RYM)</em> </p>
    <p><em type="bold">Åssjele jïh laantebieliestilleme</em>RYM edtja katalysatovrine årrodh rytmihkeles maahtose laantebielesne . Edtja råajvarimmide profesjonelle artisti vööste stuvredh dejnie baalte dåarjoeabparaatine jïh suerkine . Edtja faalehtidh maahtoeråajvarimmieh öörnedæjjide,  </p>
    <p>evtiedimmine barkedh sceni vööste mah gååvnesieh jïh orre scenh, jïh dåårrehtimmine jïh  talenteevtiedimmine barkedh .  <em type="bold">Aajhterevoete jïh stuvreme</em>RYM akte laavenjostoe gaskem Noerhtenöörjen Jazzjarnge, Rocken maahtoejarnge  Noerhte-Nöörjesne jïh Almetjemusihke Noerhte . RYM reeresåvva Noerhtenöörjen Jazzejarngeste . <em type="bold">Ekonomije</em>RYM sov fïerhten jaepien gïehtelimsåasah  finansierede 60 % dåarjojne staateste jïh  40 % regijovneste. </p>
    <p><em type="bold">Åssjele jïh laantebieliestilleme</em>Sïelten åssjele lea opera- jïh  orkesteregïehtelimmiem jolle tjiehpeles kvaliteetine tseegkedh jïh juhtedh Noerhte-Nöörjesne . Orkestere sov staarine Bådåddjo jïh Tromsø iktegisth tjoejehte, jïh jaabnan Noerhte-Nöörjesne fealede . <em type="bold">Aajhterevoete jïh stuvreme</em>NOSO akte byögkeles eekeme aaksjasïelte . Veertetjïelth Tromsø jïh Bådåddjo fïereguhte 50 % eekie, mearan Nordlaante, Romsa jïh Finnmaarhken fylhkentjïelth leah dåarjoeguejmieh . Sïelten ståvroe edtja tjïjhtje ståvroelïhtsegi raejeste luhkien raajan utnedh . Generaalekrirrie aktem ståvroem nammohte sæjjasadtjigujmie nommereradamme öörnegen mietie . Göökte ståvroelïhtsegh sæjjasadtjigujmie nammoehtamme sjidtieh gööktide jaepide fïerhten aejkien jïh barkiji gaskem . <em type="bold">Håltoe jïh ekonomije</em>Sïelteadresse Bådåddjon jïh Tromsøen gaskem låtnohte fïerhten njealjeden jaepien . NOSO sov fïerhten jaepien gïehtelimsåasah finansierede  dåarjojne staateste jïh regijovneste, joekedamme 70 % staateste jïh 30 % regijovneste. Regijonaale dåarjoe juakasåvva gaskem doh golme fylhkentjïelth jïh Tromsøen jïh Bådåddjon tjïelth . </p>
    <p>Noerhtenöörjen  tjiehpiedæjjajarnge (NNTJ)</p>
    <p><em type="bold">Åssjele jïh laantebieliestilleme</em>Noerhtenöörjen Tjiehpiedæjjajarngen åssjele lea guvvietjeahpoem jïh tjeahpoevætnoem  beagkoehtidh, ïedtjem geerjehtidh guvvietjeahpose jïh tjeahpoevætnose, jïh barkoelaavenjassh  sjugniedidh jïh beagkoehtidh guvvietjiehpiedæjjide jïh tjeahpoevytnesjæjjide . Jarnge edtja dan tjiehpiedæjjastuvreme beagkoehtimmien tjïrrh  gorredidh tjiehpiedæjjah frijjevoetem utnieh  soptsestidh jïh ovlæhkoes kommersialiseradimmiem tjeahpoejieliedistie heerredidh . NNTJ edtja viehkiehtidh guktie Noerhte-Nöörje aktem jielije jïh fryöjstehke scenem åtna  ektietïjjentjeahpose, jïh edtja råållam utnedh dan våajnoes tjeahpoesuarkan laantebielesne viehkine: </p>
    <p type="listitem">• tjeahpoem åehpiedehtedh, aktine sjïere  dïedtine maanide jïh noeride åehpiedehtedh</p>
    <p type="listitem">• åtnoem tjeahposte lissiehtidh siebriedahkesne• barkedh aktine sjïere fokusinie tjiehpiedæjjide regijovnesne• tjoelmesijjine årrodh gaskenasjonaale,  regijonaale jïh nasjonaale tjeahpoejieliedasse</p>
    <p type="listitem">• daajroe- jïh vierhtiejarngine årrodh regijonaale, nasjonaale jïh gaskenasjonaale aktööride• goerehten jïh staalehke profijlem utnedh sov gïehtelimmesne</p>
    <p><em type="bold">Aajhterevoete jïh stuvreme</em>Noerhtenöörjen tjiehpiedæjjajarnge eekesåvva siebrijste Noerhtenöörjen GuvvieTjiehpiedæjjah (NNGT) jïh Nöörjen tjeahpoevytnesjæjjah, goevtese Noerhte-Nöörje (NNTN) . Jaepietjåanghkoe lea  Noerhtenöörjen tjiehpiedæjjajarngen bijjemes  årgaane . Akte ståvroe veeljesåvva govhte  lïhtsegigujmie . Noerhtenöörjen GuvvieTjiehpedæjjah jïh Nöörjen tjeahpoevytnesjæjjah Noerhte-Nöörje göökte lïhtsegh fïereguhte veeljieh . Daah  nammoehtamme sjidtieh aktede  nominasjovnemoenehtsistie . Nordlaante  fylhkentjïelte, Nordlaanten bieleste, Troms jïh  Finnmaarhken fylhkentjïelth aktem tjirkijem  nammoehtieh persovneles sæjjasadtjine, jïh barkijh aktem tjirkijem ståvrose veeljieh . Ståvroelïhtsegh veeljesuvvieh akten boelhkese mij vaasa njieljie jaepieh . Barkiji ståvroelïhtsege veeljesåvva gööktide jaepide fïerhten aejkien, seammalaakan  ståvroelïhtsegasse fylhkentjïeltijste .  <em type="bold">Håltoe jïh ekonomije</em>Noerhtenöörjen tjiehpiedæjjajarnge lea Vågan tjïeltesne Nordlaantesne . Noerhtenöörjen tjiehpiedæjjajarnge finansierede sov gïehtelimsåasah 70 % dåarjojne Nöörjen kultuvreraereste jïh 30 % regijonaale dåarjoeguejmijste mah leah doh golme  fylhkentjïelth jïh Vågan tjïelte . </p>
    <p>Noerhtenöörjen Filmejarnge AS (NNFS)</p>
    <p><em type="bold">Åssjele jïh laantebieliestilleme</em>Noerhtenöörjen Filmejarnge AS åssjelinie åtna maahtoejarngine årrodh filmese jïh filmebarkijidie noerhtene, jïh edtja viehkiehtidh filmem  nænnoestehtedh goh tjiehpeles vuekie  laantebielesne . Noerhtenöörjen Filmejarnge AS edtja ohtsemi mietie byögkeles dåarjoem joekedidh noerhtenöörjen </p>
    <p>åenehks- jïh dokumentaarefilmeproduksjovnese, lïerehtimmieråajvarimmieh öörnedidh filmebarkijidie laantebielesne, dåårrehtæmman sjïehteladtedh filmesuarkan jïh eadtjohkelaakan bïevnesebarkojne gïehtelidh jarngen ulmiedåehkiej vööste . <em type="bold">Aajhterevoete jïh stuvreme</em>Noerhtenöörjen Filmejarnge AS akte   aaksjasïelte mij eekesåvva Nordlaanten, Romsan jïh  Finnmaarhken fylhkentjïeltijste . Generaalekrirrie  aktem ståvroem nammohte vïjhte lïhtsegigujmie 5 sæjjasadtjigujmie nommereradamme öörnegen  </p>
    <p>mietie. Ståvroen lïhtsegh edtjieh filmejarngen  geografeles dïedtesuerkiem vuesiehtidh jïh  filmefaageles jïh ekonomeles /reereles maahtoem utnedh . Ståvroen barkoetïjje lea 4 jaepieh . <em type="bold">Håltoe jïh ekonomije</em>Noerhtenöörjen Filmejarnge AS höölleste Tromsø tjïeltesne Romsesne . Noerhtenöörjen Filmejarnge AS produksjovnevierhtieh åådtje fïerhten jaepien staateste . Filmejarnge sov fïerhten jaepien  </p>
    <p>gïehtelimsmaaksoeh finansierede dåarjoej tjïrrh fylhkentjïeltijste jïh Tromsøen tjïelteste .</p>
    <p>Feestespïelh  Noerhte-Nöörjesne (FNN)</p>
    <p><em type="bold">Åssjele jïh laantebieliestilleme</em>Feestespïelh Noerhte-Nöörjesne åssjelinie åtna: </p>
    <p type="listitem">• feestespïelh öörnedidh fïerhten jaepien• tjöönghkedh, nænnoestehtedh jïh evtiedidh tjeahpoe- jïh kultuvresuerkiem noerhtene• orresjugniedæmman jïh orre laavenjostojde skreejrehtidh noerhtege tjeahpoen jïh kultuvren sisnjelen• tjeahpoen råållam eevtjedh evtiedimmesne dehtie noerhtelistie siebriedahkeste</p>
    <p>Feestespïelh Noerhte-Nöörjesne aktem jïjtse  dåarjoe- jïh produksjovneöörnegem reerieh gusnie ulmie lea tjeahpoe- jïh kultuvrejieledem  laantebielesne skreejrehtidh jïh mavvas  raastendåaresth prosjektide sjïehteladtedh dovne scenetjeahpoen, musihken jïh våajnoes tjeahpoen sisnjeli . Noeretjeahpoestipenden tjïrrh jïh dan tjïrrh mij gohtjesåvva open call skreejresåvva  orresjugneden laavenjostoeprosjektide scenesne mah tjiehpiedæjjan jïjtsh vuekieh gaavnedimmine  mubpiejgujmie haestieh . Vierhtieh juakasuvvieh aktede juryjeste 3 - 5 almetjigujmie abpe  laantebieleste mej tjeahpoe- jïh kultuvrefaageles maahtoe, jïh göökte barkijh feestespïelereeremistie . Juryje veeljesåvva fïerhten jaepien .</p>
    <p><em type="bold">Aajhterevoete jïh stuvreme</em>Feestespïelh Noerhte-Nöörjesne tseegkesovvi 1964 jïh lea akte stiftelse . Stiftelse edtja aktem ståvroem utnedh govhte lïhtsegigujmie jïh göökte sæjjasadtjh . Troms fylhkentjïelte nammohte dej jeatjah dåarjoeguejmiej åvteste, ståvroen åvtehkem jïh njieljie ståvroelïhtsegh jïh göökte sæjjasadtjh, mestie unnemes göökte lïhtsegh tjuerieh sjyöhtehke maahtoem jallh dååjrehtimmiem utnedh tjeahpoe- jïh kultuvresuerkeste . Tjuara pryövedh aktem hijven  geografeles geerjehtimmiem buektiehtidh . Harstaden tjïelte aktem ståvroelïhtsegem  nammohte . <em type="bold">Håltoe jïh ekonomije</em>Feestespïelh Noerhte-Nöörjesne lea Harstaden tjïeltesne Romsesne . Feestespïelh Noerhte-Nöörjesne sijjen fïerhten jaepien byögkeles gïehtelammemaaksoeh finansierede viehkine 70 % dåarjoste staateste jïh 30 % dåarjoe dejstie regijonaale dåarjoeguejmijste mah leah doh golme fylhkentjïelth jïh Harstaden tjïelte . </p>
    <p>Hålogalaanten  Amatöörteateresïelte (HATS)</p>
    <p><em type="bold">Åssjele jïh laantebieliestilleme</em>Hålogalaanten Amatööreteateresïelte (HATS) lea akte ïedtjeladtjesiebrie jïh maahtoejarnge dan  jïjtjevyljehke revy- jïh teaterebyjresasse  Noerhte-Nöörjesne . HATS edtja nænnoestehtedh jïh viehkiehtidh revyem, teaterem jïh jeatjah  scenevuekieh Noerhte-Nöörjesne evtiedidh . HATS edtja eadtjohkelaakan meatan årrodh aktem  teaterefaageles viermiem evtiedidh juktie daejtie ulmide jaksedh . Lïhtsegi daerpiesvoeti mietie edtja faalenassigujmie nierhkedh goh bïhkedimmie, kuvsje, regijedåarjoe, evtiedimmieprosjekth jïh seminaarh . <em type="bold">Aajhterevoete jïh stuvreme</em>HATS akte lïhtsegesiebrie aktegsalmetjidie,  årganisasjovnide, tjïertide jïh siebride mah  darjomigujmie gïehtelieh revyen, teateren jïh jeatjah scenevuekiej sisnjeli laantebielesne . HATS siebriem åtna goh årganisasjovnehammoe jïh  </p>
    <p>jaepietjåanghkoe lea bijjemes årgaane .  Jaepietjåanghkoe nænnoestimmieh jïh  årganisasjovnen barkoeprogrammem vihteste .  Ståvroelïhtsegh jïh sæjjasadtjh veeljesuvvieh  jaepietjåanghkosne, jïh gaajhkh fylhkh  Noerhte-Nöörjesne edtjieh tjirkijem utnedh .  Ståvroen leah 5 lïhtsegh .</p>
    <p><em type="bold">Håltoe jïh ekonomije</em>Jaepietjåanghkoe muana gusnie HATS edtja  hööltedh, daelie Tromsøen tjïeltesne Romsesne . HATS finansieradimmiem åådtje akten fïerhten jaepien gïehtelimsdåarjoen tjïrrh staateste mij lea 75 % årganisasjovnen tjåenghkies byögkeles dåarjoste. Doh jeatjah 25 % maaksauvvieh dejstie regijonaale dåarjoeguejmijste mah leah doh golme fylhkentjïelth . </p>
    <p>Pikene på Broen</p>
    <p><em type="bold">Åssjele jïh laantebieliestilleme</em>Pikene på Broen AS akte maahtoe-, vierhtie- jïh fealadimmiejarnge akten raastendåaresth  tjeahpoelaavenjostose Noerhte-Nöörjesne, joekoen laavenjostoe Barentsdajvesne . Pikene på Broen AS dïedtem åtna govlesadtemen,  dååjrehtimmiejuekemen jïh viermiebigkemen åvteste aktööri gaskem Noerhte-Nöörjesne mah aktem gaskenasjonaale tjeahpoelaavenjostoem utnieh . <em type="bold">Aajhterevoete jïh stuvreme</em>Pikene på Broen AS akte privaateeekeme  aaksjasïelte . Sïelten nænnoestimmiej mietie ij edtjh dïenestem olkese vaeltedh . Generaalekrirrie lea Pikene på Broen-sïelten jollemes årgaane .  Generaalekrirrie ståvroem veeljie raajan tjïjhtje  lïhtsegigujmie . Ståvroe veeljesåvva 2 jaepide  fïerhten aejkien . </p>
    <p><em type="bold">Håltoe jïh ekonomije</em>Pikene på Broen AS Åarjel-Varangeren tjïeltesne Finnmaarhkesne hööltie, jïjtse vuesiehtimmie- jïh beagkoehtimmiesijjine; TERMINAL B . Pikene på Broen finansierede sov fïerhten jaepien  gïehtlimsmaaksoeh viehkine 70 % dåarjoste  staateste jïh 30 % dejstie regijonaale  dåarjoeguejmijste mah leah doh golme  fylhkentjïelth jïh Åarjel-Varangeren tjïelte . </p>
    <p>Daanhtsoe-areena noerhte</p>
    <p><em type="bold">Åssjele jïh laantebieliestilleme</em>Daanhtsoe-areena noerhte lea akte regijonaale maahtoe- jïh viermiejarnge daanhtsose  Noerhte-Nöörjesne mij edtja viehkiehtidh  daanhtsoem jïh scenetjeahpoem darjodh jïh beagkoehtidh Noerhte-Nöörjene goh  </p>
    <p>prioriteradamme dajve . Daanhtsoeareena  noerhte edtja daanhtsoetjeahpoem,  gaskenasjonaale laavenjostoem jïh laavenjostoem jeatjah tjeahpoehammoejgujmie evtiedidh .</p>
    <p><em type="bold">Aajhterevoete jïh stuvreme</em>Daanhtsoe-areena noerhte akte stiftelse  Nordlaanten, Romsan jïh Finnmaarhken  fylhkentjïeltigujmie, jïh Hammerfesten tjïelten goh tseegkijh . Daanhtsoe-areena noerhten bijjemes årgaane lea stiftelsen ståvroe . Ståvrosne golme lïhtsegh persovneles sæjjasadtjigujmie . Nöörjen daanhtsoetjiehpiedæjjah jïh Hammerfesten tjïelte aktem ståvroelïhtsegem fïereguhte nammohte . Finnmaarhken fylhkentjïelte ståvroen åvtehken nammohte dej golme fylhkentjïelti bieleste . Fïerhte lïhtsege jïh persovneles sæjjasadtje leah ståvrosne boelhkine mah raajan 4 jaepieh ryöhkoeh . <em type="bold">Håltoe jïh ekonomije</em>Daanhtsoe-areena noerhte hööltie Hammerfesten tjïeltesne Finnmaarhkesne . Daanhtsoe-areena  noerhte finansierede sov fïerhten jaepien  gïehtelimsmaaksoeh dåarjoen tjïrrh dejstie  regijonaale dåarjoeguejmijste mah leah doh golme fylhkentjïelth jïh Hammerfesten tjïelte . </p>
    <p>Saemien Nasjonaaleteatere Beaivvas AS  finansierede sov fïerhten jaepien  gïehtelimsmaaksoeh viehkine medtie 90 % dåarjoste Saemiedigkeste jïh medtie 10 % dejstie regijonaale dåarjoeguejmijste mah leah doh golme fylhkentjïelth jïh Guovdageaidnun tjïelte .</p>
    <p>Filmefoente Noerhte AS</p>
    <p>Beaivváš Sámi Našunálateáhter</p>
    <p><em type="bold">Åssjele jïh laantebieliestilleme</em>Saemien Nasjonaaleteatere Beaivvasen åssjele lea nasjonaaleteaterinie årrodh gaajhkide saemide, jïh teateredååjresh gaajhkine saemien  årromedajvine sjugniedidh . Beaivvas edtja  dejtie saemien gielide gorredidh jïh vihkeles kultuvreguedtiejinie jïh beagkoehtæjjine årrodh saemien histovrijistie, kultuvreste jïh identiteeteste . Beaivvas scenetjeahpoedååjresh vadta mah  guvvieh jïh soptsesh Saepmeste veartenasse vedtieh jïh lea akte vihkeles areena joejke-/ musihketeaterasse . <em type="bold">Aajhterevoete jïh stuvreme</em>Saemien Nasjonaaleteatere Beaivvas lea akte  aaksjasïelte Saemiedigkine, Guovdageaidnun tjïeltine, Nöörjen Saemiej Rijhkesiebrine (NSR) jïh Saemiej Rijhkesiebrine (SRS) goh aajhterh .  Ståvroen 7 lïhtsegh . Saemiedigkie 4 lïhtsegh  nammohte, dej gaskem ståvroen åvtehke .  Guovdageaidnun tjïelte 1 lïhtsegem nammohte . Barkijh teaterisnie 1 lïhtsegem nammohte jïh Nöörjen Saemiej  Rijhkesiebrie (NSR) jïh Saemiej Rijhkesiebrie (SRS) fïereguhten aejkien 1 lïhtsegem jïh 1 sæjjasadtjem nammoehtieh .  <em type="bold">Håltoe jïh ekonomije</em>Saemien Nasjonaaleteatere Beaivvas hööltie Guovdageaidnun tjïelteste Finnmaarhkesne .  </p>
    <p><em type="bold">Åssjele jïh laantebieliestilleme</em>Filmefoente Noerhte AS edtja audiovisuelle  produksjovnem eevtjedh Nordlaantesne, Romsesne jïh Finnmaarhkesne jïh viehkiehtidh laantebieliem våajnoes darjodh Nöörjesne jïh ålkoelaantesne . Foente edtja viehkiehtidh profesjonaliseradidh filmesuerkiem noerhtene jïh viehkiehtidh guktie maahtoe guhkiebasse evtiesåvva jïh sjædta  regijovnesne . Foente edtja aaj lissiehtamme  aarvoesjugniedimmiem  filmesuarkan buektedh jïh hijven aevhkieh sjugniedidh dan voenges  jieliemasse gosse filmeproduksjovnh dorjesuvvieh. Dam edtja darjodh viehkine: </p>
    <p type="listitem">• filmadimmieh lissiehtidh Nordlaantesne,  Romsesne jïh Finnmaarhkesne• barkoesijjieh lissiehtidh filmesuerkien sisnjelen Nordlaantesne, Romsesne jïh Finnmaarhkesne• filmem evtiedidh goh jieleme Nordlaantesne, Romsesne jïh Finnmaarhkesne</p>
    <p><em type="bold">Aajhterevoete jïh stuvreme</em>Filmefoente Noerhte AS lea akte aaksjasïelte maam Nordlaanten, Romsan jïh Finnmaarhken  fylhkentjïelth eekieh . Generaalekrirrie lea  Filmefoente Noerhten bijjemes årgaane . Akte  ståvroe veeljesåvva 5 lïhtsegigujmie gusnie  </p>
    <p>Sparebank 1 kultuvrejielemestiftelese 1 tjirkijem nammohte . <em type="bold">Håltoe jïh ekonomije</em>Filmefoente Noerhte AS Bådåddjon tjïeltesne  hööltie Nordlaantesne, filmefaageles konsulentine Tromsøesne . Filmefoente Noerhte AS  gïehtelimsdåarjoem dååste dejstie golme  noerhtenöörjen fylhkentjïeltijste . </p>
    <p>Noerhtenöörjen  lidteratuvrestrategije</p>
    <p><em type="bold">Åssjele jïh laantebieliestilleme</em>Noerhtenöörjen lidteratuvrestrategije edtja  produksjovnem jïh beagkoehtimmiem  noerhtenöörjen lidteratuvreste nænnoestehtedh, jïh laavenjostoem nænnoestehtedh  lidteratuvresuerkien jïh jeatjah tjeahpoevuekiej gaskem . Strategije edtja dïrreginie jïh våaroeminie årrodh akten lissiehtamme laavenjostose  lidteratuvren bïjre laantebielesne .  <em type="bold">Aajhterevoete jïh stuvreme</em>Noerhtenöörjen lidteratuvrestrategije lea  evtiedamme laavenjostosne dej golme  noerhtenöörjen fylhkengærjagåetiej jïh suerkien gaskem . Åejviedïedte ihke strategije bæjjese fulkesåvva lea fylhkengærjagåetiej luvnie, jïh dïedte dej gaskem jårra . </p>
    <p><em type="bold">Ekonomije</em>Ållesth Noerhtenöörjen lidteratuvrestrategije 250 000 kråvnah åtna . Vierhtieh daejtie göökte  råajvarimmide juhtieh: 100 000 kråvnah stipendese tjiehpieslidterære tjaeliejidie jïh 150 000 kråvnah  skreejrehtimmievierhtide juktie noerhtenöörjen tjaelijh nasjonaale sijjine åehpiedehtedh . Dåarjoe  finansieradamme sjædta 100 % dehtie  Noerhtenöörjen kultuvrelatjkoste . </p>
    <p><em type="bold">Daah tjiehpiedæjjasiebrieh dåarjoem  dåastoeh Noerhtenöörjen kultuvrelatjkoen tjïrrh</em> </p>
    <p>Noerhtenöörjen tjaelijesiebrie</p>
    <p>Noerhtenöörjen tjaelijesiebrie (Nnt) barkeminie juktie eevtjedh lïhtsegi faageles ïedtjh, ïedtjem  lidteratuvrese sïejhmelaakan jïh  ektietïjjelidteratuvrese joekoen Noerhte-Nöörjeste .</p>
    <p>Nöörjen Tjiehpiesvytnjesjæjjah Noerhte-Nöörje</p>
    <p>Nöörjen Tjeahpoevytnesjæjjah Noerhte-Nöörje (NTNN) lea akte siebrie profesjonelle  tjeahpoevytnesjæjjide dejnie åssjelinie lïhtsegi faageles, ideelle jïh ekonomeles ïedtjh gorredidh jïh tjeahpoevytnesjimmiesuerkiem eevtjedh jïh  evtiedidh noerhtene .</p>
    <p>Noerhte-Nöörjen  Guvvietjiehpiedæjja</p>
    <p>Noerhte-Nöörjen Guvvietjiehpiedæjja NNGT) akte faagesiebrie profesjonelle guvvietjiehpiedæjjide  Noerhte-Nöörjesne jïh åssjelinie åtna lïhtsegi faageles, ekonomeles, sosijaale jïh ideelle ïedtjh gorredidh .</p>
    <p>Forume noerhtenöörjen  Daanhtoetjiehpiedæjjide</p>
    <p>Forume noerhtenöörjen Daanhtsoetjiehpiedæjjide (FnnD) lea akte lïhtsege- jïh viermiesiebrie  profesjonelle daanhtsoetjiehpiedæjjide Noerhte-Nöörjesne mij daanhtsoetjeahpoem dåarjohte  jïh evtede regijovnesne .</p>
    <p>Latjkoe lea nænnoestamme fïerhtede fylhkendigkeste ruffien 2017</p>
  </body>
</document>
