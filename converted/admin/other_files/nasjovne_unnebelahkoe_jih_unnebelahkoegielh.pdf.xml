<document xml:lang="sma" id="no_id"><header><title>Nasjovne unnebelåhkoe jih unnebelåhkoegïelh</title><genre code="admin"/><author><unknown/></author><year>2007</year><wordcount>851</wordcount><conversion_status type="standard"/><availability><license type="standard"/></availability><origFileName>http://www.manskligarattigheter.se/dm3/file_archive/081106/7fdaae0188762a3b15a13a8a31260ab1/sydsamiska.pdf</origFileName><parallel_text xml:lang="sme" location="nasuvnnalas_unnitlogut_ja_unnitlogugielat.pdf"/><parallel_text xml:lang="smj" location="rijkalasj_unneplago_ja_unneplagogiela.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">D e a h p a D i m m i e p l a e r i e </em><em type="bold">integrasjovne- jih seamma </em><em type="bold">vierhtegedepartemente </em></p>
<p><em type="bold">Snjaltje 2007 </em></p>
<p><em type="bold">Ulmie sveerjen unnebelåhkoepolitihkine lea nasjovne unnebelåhkoeh vaarjelidh, dej nuepide dïedtedh meatan årrodh jih histovrijen unnebelåhkoej gïelh dåarjedidh jielije gïeline. Sveerjen nasjovne unnebelåhkoeh leah jude-almetjh, romerh, saemieh, sveerjesuomiejh jih tornedaeliejh. Unnebelåhkoegïelh leah jiddisch, romanichib, saemiengïele jih mienkieli. </em><em type="bold">ektie sveerjen unnebepolitihke </em>Dan gaavhtan reerenassen nännoestimmie 1999 raamekonvensjovnem dååhkasjehtieh nasjovne unnebelåhkoeh vaarjelidh (raamekonvensjovne) jih europan njolkedasse laantebielie- jallh unnebelåhkoegïelh (unnebegïelekonvensjovne) unnebepolitihkem biejesovvin jïjtsedh politihkedajvine 2000. Maadtoe unnebepolitihkese proposisjovnesne 1998/99:143 Nasjovne unnebelåhkoe Sveerjesne tjaalasovveme (bet. 1999/2000: KU6, rskr.1999/2000:69) jih raamekånvensjovnesne jih unnebegïelekånvensjovnesne. </p>
<p>Reaktam nasjovne unnebelåhkoeh vaarjelidh jih reaktam unnebelåhkoegïelh nuhtjedh jïjtsedh jih byjjes öörnegisnie lea raamekånvensjovnen jih unnebegïelekånvnesjovnen mietie ellies boelhke internasjovne vaarjelimmesne almetje reaktesne. Gosse unnebelåhkoegïelide dååhkasjehtedh dellie aaj vuesiehtidh dah gïelh sveerjen kultuvresne gååvnesh.</p>
<p>Juktie ulmiem jaksedh dellie vihkeles gaajhkh nasjovnen unnebelåhkoegïeliej daarpoeh jih iedtjh dååhkasjehtedh abpe laantesne jih gaajhkh daltesinie ektievyökesne. Daate dovne staaten reeremh, tjïelth jih laantedigkieh tjoeverin daam dååhkasjehtedh. Sveerje guhkies vuekiem åtna nännoes jïjtjeståvroem tjïeltine utnedh. Dannasinie unnebelåhkoepolitihke tjoevere staatine jih tjïeltine ektesne daam buektiehtidh.</p>
<p><em type="bold">Nasjovne unnebelåhkoeh </em>Gosse raamekånvensjovnem dååhkasjehtieh dellie nommedehtien dah dåehkieh gieh unnebelåhkoeh Sveerjesne leah. Ektesne dah unnebelåhkoeh Sveerjesne öövre guhkie tïjjem orreme. Dannasinie dej gïelh jih kultuvre boelhke sveerjen kultuvreaerpesne. Dah almetjh mejtie dåehkesne dah dovne sïjhtieh ektesne årrodh jih relijovnem, gïelem, vuekiem jallh kultuvrem ektesne utnieh jih dah barkieh jih </p>
<p><em type="bold">Nasjovne unnebelåhkoe </em><em type="bold">jih unnebelåhkoegïelh Tjåangkan tjaalemereerenassen </em><em type="bold">unnebepolihtihkeste </em>gämhpoeh jïjtsedh aerpiem vaarjelidh. Juktie saemieh aalkoe-almejth Sveerjesne sjïere saemiepolitihke gååvnese. </p>
<p><em type="bold">Unnebelåhkoen gïelh </em>Vihkeles unnebelåhkoepolitihkesne leah unnebelåhkoen gïelide duedtedh jielije gïeline. Dah gïelh mejtie dååhkasjehteme goh unnebelåhkoen gïelh sveerjesne leah jiddisch, romani chib (gaajhkh smaare tjierth) saemiengïele (gaajhkh smaare tjierth), suomiengïele jih meänkieli. Dah gïelh aaj gååvnesh Sveerjen unnebelåhkoen gïelekånvensjovnsne mejtie dååhkasjehteme. Golme dejstie gïelijste saemien – jih suomiengïelh jih meänkieli leah sjïere daajvine veadtaldahkesne v.g. dah histovrijen mietie nännoes sjïere daajvine. Dannasine dah gïelh veaksagåbpoe vaarjelimmem utnieh unnebelåhkoen gïelekånvesjovnen mietie, jiddischeste jih romani chibeste. </p>
<p><em type="bold">Unnebelåhkoen gïelelaakem buektiehtamme </em>Sjïere daajvine gusnie saemien- jih suomiengïelh jih meänkieli guhkie aerpiem utnieh desnie sjïere unnebelåhkoen gïelelaakem buektiehtamme. Gïelelaakesne sjïere tjïelth Norbbottenisnie leah nimhtemes reeremedaajvh, jih dellie aajne almetje reaktam åtna saemien- jih suomien gïelh jih meänkielim nuhtjedh reeremisnie jih dööpmestovline. Gïelelaake aaj reaktam vaadta aarhskuvline jih voereshoksine abpe jallh bielietïjjem unnebelåhkoegïeline. </p>
<p>Lääneståvroe Norrbotten läänesne barkoem åtna beetnehvierhtiem juekedh tjïeltiej gaskoeh reeremedaajvine dej maaksoej åvteste laaken gaavhtan. Lääneståvroe baarkoem aaj åtna vuejnedh guktie tjïelth laakem nuhtjieh.</p>
<p><em type="bold">Unnebelåhkoepolitihke – boelhke sïejhme dajvesne </em>Jïjnjh vihkeles boelhkh unnebelåhkoepolitihkesne, goh ööhpehtimmie-, kultuvre-, jih ijjediskrimineringebarkoeh, jeatja politihkedajvine buektiehtamme. Juktie dah unnebelåhkoe-politihken ulmieh jaksedh dellie daerpies ektiebarkoem buektiehtidh unnebelåhkoepolitihken jih jeatja politihkedajviej gaskoeh. Dannasinie reerenassekaanslijesne joekoen barkoedåehkie gååvnesje sadthalmetjinie sjïere departementijste. Vihkeles aaj seamma vierhtegevååjnoe unnebelåhkoe-politihkem deavhta. </p>
<p>Ööhpehtimmie Vihkeles gaajhkh maanah Sveerjesne maahtoem åadtjoeh unnebelåhkoej histovrijen bïjre jih dovne dej kulturij, gïeliej jih relijovnen bïjre. Dannasine daate skuvliej learoesoejkesjimmine tjaalasovveme ahte maahtoem galkien vedtedh dej nasjovne unnebelåhkoej jih unnebelåhkoej gïeliej bïjre. Ietniegïeleööhpehtimmie jih gööktegïele ööhpehtimmie vihkeles gosse unnebelåhkoej gïelh duedtedh jih nännoes darjodh. Skuvlereereme galka sov barkosne utnedh ööhpehtimmiem gïehtjedidh guktie ietneingïele-ööhpehtimmie jih gööktegïele-ööhpehtimmie unnebelåhkoejde gåarede.</p>
<p>Kuluvre Unnebelåhkoeh stoere kultuvrem utnieh v.g. sjïere hammoejne daam vuesehte. Dan gaavhtan daate unnebelåhkoej kultuvrem åadtja öövtehtiedih jih vaarjelidh Sveerjesne, seammalaakan daate kuluvrejielemem Sveerjesne stueremhte. Männgan 2000 dellie staaten dåarjege litteratuvrese jih kultuvreplaeride fïerhten jaepien nasjovne unnebelåhkose jåhta, joekoen vihkeles unnebelåhkojde vaarjelidh gosse dåarjegem juekedh. Båetije jaepen 2002 männgan dellie staaten kultuvr raerie fïerhten jaepien vierhtieh vaadta dej nasjovne unnebelåhkoej gïelem jih kultuvrem skraejriehtidh.</p>
<p>Gïelevaarjelimmie Dan nasjovne gïelepolitihken ulmesne tjaalasovveme gaajhkh almetjh reakatm gïelide utnieh v.g. reaktam åtna jïjtsedh unnebelåhkoe-gïelem nuhtjedh jih öövtedidh. Staaten reereme Instituhte gïelide jih almetje måjhtoejde dihte dïedtem åtna gïelevaarjelimmien bijjelen jiddischeste, romani chibeste, suomiengieleste jih meänkieliste. Saemiedigkie dïedtem åtna saemiengïeline barkedh jih vaarjelidh.</p>
<p>Ijje-diskrimineringe Sveerje sjïere laakem åtna diskrimineringen vuestie v.g. etniske jih relisjövse utnijen gaavhtan.</p>
<p>Ålma etniske diskrimineringen vuestie (DO) bar-koem åtna diskrimineringem dåastoehtidh dan gaavhtan etnijen ektesne, religjovnem jallh jeatja lohkemem utnieh. DO bäjhkoehtimmieh dåastoehte diskrimineringen bïjre. Juktie diskrimineringe jïjnjemes romeri-jstie dellie DO sjïere barkoem åtna diskrimineringem romerijstie dåastoehtidh.</p>
<p><em type="bold">Stuerebe faamoeh nasjovne unnebelåhkoejde </em>Unnebelåhkoepolitihkesne guhtjelasse faamoen bïjre ektievyökiejieliemisnie vihkeles nasjovnen unnebelåhkoejde. Joekoen jïjnjem dorjeme unnebelåhkoejde nuepieh stuerebe faamoem åadtjodh v.g. ektieraerietjåahkoeh buektiehtamme saadth almetjij gujmie reerenasseste jih unnebelåhkoej åårganisasjovnijste. Dah åårganisasjovnh mejtie unnebelåhkoej åvteste fierheten jaepien beetnehvierhtiem åadtjoeh ulmine aelhkebe barkedh dej åårganisasjovnine. Beetnehvïehtieh öörnegen mietie juakasovvieh goh staaten dåarjegen bïjr (2005:765) nasjovne unnebelåhkoejde. <em type="bold">internasjovne ektiebarkoe </em>Fïerhten vihjtede jaepien Sveerje Europaraaran buerkeste maam dorjeme guktie raamekånvensjovnem buektiehtidh jih fïerhtene gåalmeden jaepien maam dorjeme unnebelåhkoekånvensjovnen mietie. Europaaerie Sveerjen buerkiestimmieh giehtjede jih Sveerjem aaj guessiedehta ihke dej reeremidie jih åårganisasjovnh råakedh mejtie dïedtem åtna. Dan männgan Europaraerie tjåangkan tjaalasåvva sov minngemesraajesh jih raerieh Sveerjen bïjre buerkiestimmesne. Daate gïehtjedimmie barkoe öövre vihkeles guktie vielie barkedh jih unnebelåhkoepolitihkem öövtiedidh. Sveerje aaj ektesne barka vielie enn dihte bååstede-buerkiestimmie ektesne göökte ekspertedåehkine barkieh. Sveerje dovne ektesne barka noerhte laantine unnebelåhkoepolitihke guhtjelassine jïjnjh barkoedåehkine. </p>
<p><em type="bold">Vielie daejredh </em>Proposisjovne 1998/99:143 Nasjovne unnebelåhkoeh Sveerjesne åadtjh gaavnedh reerenassen webbesijjesne www.regeringen.se. Maahtah aaj daam åestedh Reeenassen trugksovveme-ekspedisovnesne, teel. 08-786 58 10. Vielie saernie reerenassen barkoen bïjre dej nasjovne unnebelåhkoejne vuartesjh www.regeringen.se, www.manskligarattigheter.se jallh dajvese demokratijeöövtidämman, nasjovne unnebelåhkoe jih demokratijeguhtjelassh: 08- 405 10 00 (vxl.) Saernieh Europaraerien barkoen bïjre aaj www.coe.int gååvnese. </p>
</body></document>
