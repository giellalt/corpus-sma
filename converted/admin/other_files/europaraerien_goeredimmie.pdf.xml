<document xml:lang="sma" id="no_id"><header><title>Europaraerien goeredimmie</title><genre code="admin"/><author><unknown/></author><wordcount>735</wordcount><conversion_status type="standard"/><availability><license type="standard"/></availability><origFileName>http://www.manskligarattigheter.se/Media/Get/600/sydsamiska-pdf</origFileName><parallel_text xml:lang="sme" location="europaradi_darkkisteapmi.pdf"/><parallel_text xml:lang="smj" location="europarade_guoradallam.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p>Europaraerien goeredimmie guktie Sveerje barkeme europan njolkedassine laant´åesie- jallh unnebelåhkoegieline.</p>
<p>Europaraerien ekspertemoenehtse guktie barkedh dejnie europa njolkedassine laant´åesie- jallh unnebelåhkoegieline Sveerjem goeredamme guktie njolkedassine barkeme jih dan männgan tjaalegisnie goeven 6 b:n 2002 dam tjilkeme. Europaraerien ministeremoenehtse dan männgan ruffien 19 b:n 2003 nännoestamme sjiere rååresjh Sveerjese. Tjaalegisnie minngieraajesidie ekspertemoenehtse jih ministereraerie tjilkestamme.</p>
<p>Ekspertemoenehtsen minngieraajesh</p>
<p>Moenehtse siejhme minngieraajesh vuesehte guktie njolkedassine Sveerjesne barkedh.</p>
<p>A. Sveerjen dååhkasjimmie hijven båetije öövtiedämman guktie laant´åesie- jallh unnebelåhkoegielide Sveerjesne vaarjelidh jih skraejriehtidh. Daate njolkedassen åssjalommen mietie jih guktie hijven-laakan dejnie barkedh. Moenehtse vuajna daate tsiegle guktie politihkesne barkedh laant´åesie- jallh unnebelåhkoegielide vaarjelidh jih skraejriehtidh Sveerjesne.</p>
<p>B. Moenehtse vueptiestamme sveerjen reeremh nännoes barkeme juktie laakem buektiehtamme. Goh dam orre laakem tsegksovveme maadtoem beajeme nåake öövtiedimmiem jarkedh mejtie minngemes luhkie jaepeih orreme.</p>
<p>C. Dah orre gielelaakh sjiere daajvine dååhkesje joekoen tjieltine Norrbotten läänesne. Noerhte- jih luvliesamien gielide jih meänkielise daate hijven. Såevmen gielese nåake sjiere daajvesne daate dååhkesje juktie annjebodts 5 prosent almetjistie mah såevmen gielem soptsesth daennie daajvense årroeminie. Moenehtse gujht jeahta dam bijre daelie Sveerjesne digkiedeminie jih håhkesje jeatja daajvide aaj dååhkasjehtedh gusnie almetjh såevmen gielem soptsesth.</p>
<p>D. Moenehtse dovne vueptiestamme gusnie åarjelsaemiem soptsesth jeatja daajvine bäjngolen vaarjelimmiem boelhke Ш.  Åarjelsaemien giele ij leah dan nännoes jih moenehtse jeahta sjiere barkoe daerpies daam gielem vaarjelidh jih skraejriehtidh.</p>
<p>E. Daaletje sveerjen politihke laante- jih unnebegielide joekoen orre jih maam disse dorjeme leah orre laakem tseegksovveme daajvesne. Jaepien 1999 åvteli ij leah gielepolitihken bijre tjaalasovveme jih dillie barkin guktie åssjalommh lij dellie. Dan männgan gosse dah orre laakh mieriedamme reaktan mietie barkin guktie unnebelaakide vaarjelidh jih skraejriehtidh unnebelaakide.</p>
<p>F. Romani jih jiddisch vaarjelimmiem åadtjoeh boelhke П nueleln. Vååjnoeh goh tjomperh romanim ööhpehtidh. Moenehtse vueptiestamme ektiebarkoe romerij jih reerenassij gaskoeh aalkeme. Göökte vihkeles barkoeh destie sjidteme, learoehvierhtieh buektiedidh jih kuuvsjh buektiehtamme lohkedäjjah ööhpehtidh. Vihkeles maadtoe barkose lea, jijnjesh sjiere almetjh romani dåehkijste aalkeme ektesne barkedh.</p>
<p>G. Guktie maehtedh njolkedassen nuhtjedh jijnjh aejkieh diedte regijovne jih lihkemes tjieltij reeremi barkoeh sjädta. Moenehtse vuajneme gellie reeremh vaenie barkeme jih dan åvteste ij leah dorjeme guktie luhpiehtamme, seamma jis maadtoemlaakesne tjaalasovveme.</p>
<p>H. Daate öörnegetjompere ööhpehtimmiebarkesne vueptiestibie. Ööhpehtimmie vihkelse maadtoe gosse laant´åesie- jallh unnebelåhkoegielide vaarjelidh jih skraejriehtidh. Moenehtse tjirkeslaakan jeahta sjiere barkoe daerpies aelkebe darjodh gosse almetjh sijhtieh ööhpehtidh gieline mejtie sveerje nännoestamme. Ij leah tjaalegh gååvnesjh eah leah goerehtamme ööhpehtimmien bijre unnebelåhkoegieline. Moenehtse dovne jeahta vihkeles maadtoe lohkedäjjah ööhpehtidh jih learoevierhtieh buektiehtidh juktie maehtedh njolkedassen mietie barkedh, jih jijnjh barkoeh daesnie.</p>
<p>I. Stööremes tjompere unnebelåhkoegielide nuhtjedh reaktabarkosne jih byjjes reereminie, vaenieh maahtoe gååvnesje byjjespaehperh daejnie gieline tjaeledh. Soptsestidh hijven såevmen gielesne jih meakieline, ij leah dihte nuekies saemien gieline. Siejhme ulmie njolkedassine lea laant´åesie- jallh unnebelåhkoegielem skraejriehtidh nuhtjedh. Jis laaketjaalegh jih jeatja vihkeles  laaketjaalegh jarkoestamme unnebelåhkoegieline, dihte hijven orreme gielide öövtiedidh jih byjjes reereminie nuhtjedh.</p>
<p>J. Moenehtse guarkeme staaten reeremh lihtseginie laant´åesie- jallh unnebelåhkoegieline digkiedieh. Reeremh moenehtsen åssjalommen mietie maehtieh nuepiem vuartasjidh sijjiem buektiehtidh gaajhkide unnebelåhkoegielide, nuepiem biejedh guktie gaskemes jih reereminie digkiedidh. Stinkes saerniepolitihke naemtemes sijjine aaj hijven, juktie lihtsegh sjiere gieline buerebe nuepiem åadtjoeh staaten politihkese.</p>
<p>K. Daaletje tjieltesne meedia vihkeles guktie laant´åesie- jallh unnebelåhkoegielide skraejriehtidh nuhtjedh. Moenehtse buerie våajna sjiere barkeme raadijove- jih teveprovgrammh laant´åesie- jallh unnebelåhkoegieline buektiehtamme. Aervehte Sveerje edtja båetije beajjan buerie vååjnoem utnedh guktie dam öövtiedidh. Ij leah naan buerie vååjnoe guktie biejjieplaerieh unnebelåhkoegieline buektehth. Ij leah plaerieh saemiengieline gååvnesh jih vaenie meänkieline. Juktie jov reeremh dam daejrieh, moenehtse luste åtna båetije tjaalegisnie lohkedh guktie daejnie buerebe barkeme.</p>
<p>L. Sveerjen reeremh dovne kultuvrevierhtine barkeminie guktie dam öövtiedidh laant´åesie- jallh unnebelåhkoegieline. Jijnjh daajvine jov daate buerie ektiebarkoeh jih dah mah unnebelåhkoegielh soptsesth stoerre nuepiem internaasjovnesne ektesne barkedh.</p>
<p>Raerieh Europaraerien ministereraereste guktie njolkedassine Sveerjesne barkedh</p>
<p>Seamma goh 16 tjilkeme eropan njolkedasssine laant´åesie- jallh unnebelåhkoegieline,</p>
<p>Vuartasjamme Sveerje dååhkesjimmiedirregh åtneme goevten 9 b.n 2000,</p>
<p>Gosse ekspertemoenehtse vierhtiedamme guktie Sveerje njolkedassine barkeme,</p>
<p>Gosse jiehtegh sveerjen reeremijstie åådtjeme sisvegen bijre ekspertemoenehtsen tjaalegisnie,</p>
<p>Tjoevrebe mujhtedh daate vierhtiedimmie Sveerje saerniestamme voestes tjaalegisnie, lissie saernine sveerjen reeremijstie, åårganijste jih siebrijste Sveerjesne jih dovne saernieh mejtie ekspertemoenehtse tjööngkeme goh <span type="quote">”guessine”</span>,</p>
<p>Ministereraerie jeahta sveerjen reeremh tjoerieh seahkaridh gaajhkide jiehtegidie mejtie eksperteraerie jeahteme, jih voestes säjjan daejtie biejedh:</p>
<p>1.  dallegh aelkedh barkedh laant´åesie- jallh unnebelåhkoegieline ööhpehtimmiem aelhkebe buektiehtid jih learoehvierhtieh aaj, ööhpehtimmiem lohkedäjjide bueriemdidh gaajhkine daltine,</p>
<p>2.  bueriemdidh jih skraejriehtidh samein gielem, såevmien gielem jih meankielem nuhtjedh reaktesne jih byjjes reereminie sjiere daajvine Norrbotten läänesne,</p>
<p>3.  duedtedh buektiehtidh jallh öövtiedidh aanjebodts aktem biejjieplaeriem saemiegielesne jih meankieline,</p>
<p>4.  bueriemdidh guktie såevmien gieline barkedh administratijve dajven bäjn goerehtamme golen byjjes barkesne jih voestemes ööhpehtimmesne.</p>
</body></document>