<document xml:lang="sma" id="no_id"><header><title> 
Noerhte-Trøøndelaagen Fylhkentjïelte 
</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>929</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p>Noerhte-Trøøndelaagen Fylhkentjïelte</p>
<p>Noerhte-Trøøndelaagen Fylhkenraerie</p>
<p>Aamhtese nr. 08/120</p>
<p>Guektien-gïelevoetevïerhtieh Saemiedigkeste. Luhpiedimmie jïh aamhtese-reereme Noerhte-</p>
<p>Trøøndelaagen Fylhkentjïeltesne .</p>
<p><em type="bold">Gïetedamme/Gïetedæjja </em><em type="bold">Sijjie Tjåanghkoebiejjie </em><em type="bold">Aamhtese nr. </em></p>
<p>Noerhte-Trøøndelaagen Fylhkenraerie Malm 24.6.2008 08/120</p>
<p>Fylhkenraerijen raeriestimmie nænnoestæmman:</p>
<list><p type="listitem">Fylhkenraerie Reereme-åvtehken soejkesjem nænnoste guktie edtja dejtie guektiengïelevoetevierhtide Saemiedigkeste reeredh.</p>
<p type="listitem">Luhpiedimmie vierhtieh vedtedh byjngetje ohtsijh, gosse beetneh-veahka bijjelen 100.000,-, vaadtasåvva Fylhkenraerijasse mij diedtem åtna saemien aamhtesidie.</p>
<p type="listitem">Reereme-åvtehke luhpiedimmiem åtna dam øørnegem guektiengïelevoetevierhtiejgujmie reeredh jïh aaj luhpiedimmiem åtna dåarjoeh vedtedh  100.000,- kr raajan.</p>
</list><p><em type="bold">Fylhkenraerijen tjïelkestimmie: </em></p>
<p>Noerhte-Trøøndelaagen Fylhkentjïelte barka guktie åarjel-saemien gïele jïh kultuvre vååjnesasse båetieh gellie-laaketje. Fylhkentjïelte Snåasen tjïeltine ektine barka dennie barkosne Snåase edtja reeremedajvesne saemien gïelese årrodh.</p>
<p>Dïhte ektiebarkoe-latjkoe Saemiedigkien jïh dej fylhkentjïelti gaskem dennie åarjel-saemien dajvesne lea akte vihkeles våarome mijjen råajvarimmesne edtja åarjel-saemien gïelem jïh kultuvrem Noerhte-Trøøndelaagesne evtiedidh. Saemiedigkien guektiengïelevoetevierhtieh lea akte hijven dirrege mijjese jis edtjebe aktem råajvarimmiem darjodh daennie aamhtesesne mijjen fylhkesne.</p>
<p>Stientje, 17.6.2008</p>
<p xml:lang="fao">Annikken Kjær Haraldsen</p>
<p>Kultuvren Fylhkenraerije</p>
<p xml:lang="som"><em type="italic">(sign) </em></p>
<p>Aamhtese-tjïelkestimmie fylhkenraaran</p>
<p>Åenehks tjaeliestimmie:</p>
<p>Noerhte-Trøøndelaagen Fylhkentjïelte åådtje jaepien 2008 raejeste 1.200.00,- kr. fïerhten jaepien Saemiedigkeste, maam gohtje guektiengïelevoetevierhtieh, vierhtieh mejnie edtja nuhtjedh åarjelsaemien gïelem jïh kultuvrem evtiedidh Noerhte-Trøøndelaagesne. Jaepien 2009 raejeste, doh dåarjoeh biejesuvvieh RUA'en giehteldimmiebudsjedten sijse. Fylhkenraerije mij diedtem åtna saemien aamhtesidie, luhpiedimmiem åådtje dejstie vierhtijste byjngetje ohtsijidie vedtedh gosse dåarjoe lea vielie goh 100.000,- kr. Reeremeåvtehke luhpiedimmiem åådtje dam øørnegem dej guektiengïelevoetevierhtigujmie reeredh jïh luhpiedimmiem åådtje dåarjoem byjngetje ohtsijidie vedtedh 100.000 kr raajan.</p>
<p>Tjïelkestimmie:</p>
<p>Duekiehaamoe:</p>
<p>Noerhte-Trøøndelaagen Fylhkentjïelte (NTFT) Snåasen tjïeltine ektine barka dan 3-jaepien prosjekten bïjre, <em type="bold">Snåase akte bielie dehtie reeremedajveste saemien gïelese. </em>(<span type="quote">”Guektiengïelevoeteprosjekte”</span>) mij eelki 1.1.2008. Prosjekten åejvievuepsie lea åarjel-saemien gïelem jïh kultuvrem evtiedidh jïh veaksehkåbpoe darjodh, dovne Snåasen tjïeltesne jïh Noerhte-Trøøndelaagen Fylhkentjïeltesne. </p>
<p>Gosse edtja dejtie råajvarimmide juhtedh reeremedajvesne saemien gïelese, dellie Saemiedigkie dåårje aktem fïerhten jaepien dåarjoem NTFT'ese, mij lea 1.200.000 kr, maam gohtje guektiengïelevoetevierhtieh. Snaåsen tjïelte aktem dåarjoem Saemiedigeste åådtje mij lea 3 mill. kr fïerhten jaepien. Doh dåarjoeh, mah leah tjåådtjehth, fïerhten jaepien båetieh ov- jearohks dehtie golmen-jaepien prosjekteste. Man stoerre dah dåarjoeh leah, lea Saemiedigkien budsjedteste jearohks, bene jaepien 2010 raajan sjædta sån guktie daelie, dellie Saemiedigkie sæjhta orre væhtah guektiengïelevoetevierhtide utnedh.</p>
<p>NTFT jïh Snåasen tjïelte ektiebarkoem eelkin, jïh dam prosjektem soejkesjidh joe tjaktjen 2007. Man jijnjem maakseme dan barkose lea tjaaleme akten jïjtse prosjekte-kontose NTFT'esne. Pr. 3.6.2008 dïhte åasa lea 52.431 kr daennie prosjekte-kontosne. Daate lea maaksoeh edtja ov-messie tjaalegh jarkoestidh, bievnesh jïh jïjtsh åarjel-saemien særjoeh NTFT'en gåetiesæjrosne tseegkedh. Lissine lea maaksoe vuelkemasse tjåanghkojde prosjekte-aalkoen åvtelen jïh mænngan, juktie NTFT gaskem jeatjebem lea meatan prosjekten stuvreme-dåehkesne . NTFT lea prievesne, mij lea 14.4.2008 tjaaleme, Saemiedigkiem tjoemehtamme dom voestes bieliem dejstie beetneh-vierhtijste åadtjodh jaepien 2008 dåarjoste.</p>
<p>Dejnie guektiengïelevoeteprosjektine NTFT lea åådtjeme gellie ohtsemh beetneh-vierhtiej mietie ov-messie prosjektide jïh darjomh åarjel-saemien gïelen jïh kultuvren sisjnjelen. Dïhte guektiengïelevoeteprosjekten stuvreme-dåehkie lea daejtie bijjemes væhtide nænnoestamme edtja doh byjngetje ohtsemh guektiengielevoetevierhtide tjïelkestidh:</p>
<list><p type="listitem">Doh ohtsemh tjuerieh ektine proesjekten vuepsine årrodh edtja åarjel-saemien gïelem jïh kultuvrem veaksahkåbpoe darjodh, jïh guektiengïelevoete tjïeltesne veaksahkåbpoe darjodh. (Snåase)</p>
<p type="listitem">Doh ohtsemh tjuerieh voenges vierhtieh sjugniedidh.</p>
<p type="listitem">Barkoe-moenehtse  diedtem åtna dejtie  ohtsemidie mah leah unnebe enn goh 25.000 kr. Ohtsemh mah leah stuerebe, dejtie edtja stuvreme-dåehkie  gïetedidh mænngan goh barkoe-dåehkie  raeriestamme.</p>
<p type="listitem">Ohtsemh mah eah iemies-laakan prosjekten nuelesne sjiehth, dejtie maahta stuvremedåehkie sjïere-laakan gïetedidh.</p>
</list><p>NTFT jïh Snåasen tjïelte laavenjostoeh aktem darjome-soejkesjem buektedh dan 3-jaepien prosjektese. Darjomesoejkesje edtja gaervies årrodh 1.8.2008 raajan, jïh daesnie sæjhta våajnoes årrodh guktie doh barkemh NTFT 'en jïh Snaåsen tjïelten gaskem edtja årrodh. Voestes-ieresne NTFT sæjhta nuhtjedh dejtie seamma væhtide goh Snåasen tjïelte guktie edtja dejtie guektiengïelevoetevierhtide provhkedh, bene mijjieh maehtebe dåarjoem råajvarimmide vedtedh abpe Noerhte-Trøøndelaagen Fylhken sisnjelen.</p>
<p>Doh væhtah jïh guktie edtja dejtie vierhtide nuhtjedh, dam digkiedin aktene tjaånghkosne NTFT'en jïh Saemiedigkien gaskem, Rørosesne 11.6.2008. Saemiedigkie krøøhkeste doh guektiengïelevoetevierhtieh edtja eeremes nuhtjesovvedh tjïelke guektiengïelevoetem sjugniedidh reeremedajvesne, badth gïeleråajvarimmide siktedh. Seamma aejkien Saemiedigie vuajna daerpies dam barkoem aelkedh åarjel-saemien gïelem jïh kultuvrem våajnoes darjodh vijries-laakan. Dan sisnie maehtebe guarkedh mijjieh maehtebe daejtie guektiengïelevoetevierhtide nuhtjedh edtjebe åarjel-saemien gïelem jïh kultuvrem sïejhme-laakan våajnoes darjodh jïh aaj råajvarimmide mah identiteetem sjugnedieh åarjel-saemien dajven sisnjielisne, lissine tjïelke gïele-råajvarimmeh.</p>
<p>NTFT jijtje muana man jïjnjh beetnegh dejstie vierhtijste satne maahta provhkedh sisnjelds råajvarimmide , goh jarkoestimmieh, geajnoe-jïh sijjietsieglh, gåetiesæjroebarkoe j.v. Saemiedigkie ajve kriebpesje doh dåastoehtæjja eah åadtjoeh doh vierhtieh nuhtjedh jijtse åejvie- darjoem maeksedh.</p>
<p>Saemiedigkie sïejhme kriebpesjem buakta, dah mah dåarjoem Saemiedigkien budsjedteste dåastoeh snjaltjen 1. biejjien åvtelen, edtjieh daejtie Saemiedægkan seedteme:</p>
<list><p type="listitem">Jaepien 2008 darjomesoejkesje maam Saemiedigkie latjkeme</p>
<p type="listitem">Evtebe jaepien reeknegh-reektehts (mijjese voestes aejkien 2009 )</p>
<p type="listitem">Evtebe jaepien jaepiebievneme (mijjese voestes aejkien 2009)</p>
<p type="listitem">Man jijnjh beetnegh daerpies jaepien 2009 budsjedtese</p>
<p type="listitem">Voerhtjen 1.b. 2009 åvtelen. Reektehtse  guktie vierhtide nuhtjeme muhteste 2008 darjomesoejkesjasse.</p>
</list><p><em type="italic">Aamhtesegï </em><em type="italic">etedimmie guktie NTFT edtja guektiengïelevoetevierhtide joekedidh </em>: Gosse edtja ohtsemh guektiengïelevoetevierhtiej bïjre tjïelkestidh, mah leah NTFT'ese båateme, rååresje aktem dåaresth-faageles koordinerings-dåehkiem tseegkedh mij edtja ohtsemidie gïetedidh. Daate koordinerings-dåehkie sæjhta ohtsemidie tjïelkestidh daej daaletje væhtajgujmie, jïh aaj dejtie ohtsemidie vuartasjidh muhteste ohtsemh mah tjïelkestuvvieh muhteste RUP'en Åarjel-saemien jielemen jïh kultuvren provgramme evtiedæmman </p>
<p>Koordinerings-dåehkie daejtie guektiengïelevoetevierhtide naemhtie sjædta:</p>
<list><p type="listitem">Kirsten Haugum, Fylhkenevtiedimmieåvtehke (åejvie)</p>
<p type="listitem" xml:lang="nno">Arild Egge, Sjïereraeriestæjja, RUA</p>
<p type="listitem" xml:lang="nno">Even Ystgård, Sjïereraeriestæjja, RUA</p>
<p type="listitem">Clas Rønning, Raeriestæjja, Kultuvre</p>
<p type="listitem">Torbjørn Østerås, Skuvlen åvtehke, Kråangken Jåarhkeskuvle</p>
<p type="listitem">Sigurd Kristiansen, Raeriestæjja, RUA  (Tjaelije)</p>
</list><p>Koordinerings-dåehkie gaavnede gosse daerpies, dïhte sæjhta jiehtedh gosse ohtsemh gååvnesieh tjïelkestæmman.</p>
<p><em type="italic">Tsiehkieh reeknegh-reektehtsen bijre: </em></p>
<p>Vierhtieh mah Saemiedigkie vadteme jaapan 2008, leah biejeme jïjtse prosjekte-kontose. Jaepien 2009 raejeste biejesåvva doh guektiengïelevoetevierhtide RUA'en giehteldimmiebudsjedtese.</p>
<p><em type="italic">Luhpiedimmieh. </em></p>
<p>Luhpiedimmie dejtie guektiengïelevoetevierhtide nuhtjedh, vadtasåvva naemhtie:</p>
<list><p type="listitem">Vierhtieh nuhtjedh sisnjelds darjomasse NTFT'esne  vadtasåvva Reeremeåvtehkasse.</p>
<p type="listitem">Gosse edtja dåarjoem vedtedh byjngetje ohtsijidie, dåarjoe 100.000 kr raajan, Reeremeåvtehke  luhpiedimmiem åådtje beetnegh dåarjodh</p>
<p type="listitem">Gosse edtja dåarjoem vedtedh byjngetje ohtsijidie, dåarjoe bijjelen 100.000 kr. dellie Fylhkenraerije mij diedtem åtna saemien aamhtesidie, luhpiedimmiem åådtje dåarjodh.</p>
</list><p>Konklusjovne:</p>
<p>Doh guektiengïelevoetevierhtieh Saemiedigkeste lea jaapan 2008 biejeme jïjtse prosjekte-kontose , bene jaepien 2009 raejeste biejesåvva RUA'en giehteldimmiebudsjedtese. Fylhkenraerije vierhtide joekede gosse byjngetje råajvarimmieh lea bijjelen 100.000 kr.</p>
</body></document>
