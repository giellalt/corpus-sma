<document xml:lang="sma" id="no_id"><header><title/><genre code="admin"/><author><unknown/></author><wordcount>886</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://jll.se/download/18.256329c213b11e74868c9/1368729233409/Basutbud_sydsamiska_n%C3%A4r+du+beh%C3%B6ver+v%C3%A5rd.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Gosse datne hoksem daarpesjh </em>Hoksegarantijen jïh veeljemefrijjevoeten bïjre hoksesne </p>
<p><em type="bold">Jis datne skïemtjijh Biejjiem – </em>voestes iereste datne dov healsoejarngese rïngkh. Telefovnenummerem jïh adressem datne www.jll.se jallh Blå sidorne / Plaave sæjrojne telefovnekatalogesne gaavnh. <em type="bold">Datne maahtah aaj skïemjtehokseraeriestimmiem </em>abpe dygnem åadtjodh, rïngkh telefovnenummerem 1177. Persovni tekstetelefovnine: 0771-11 77 99 <em type="bold">1177: </em><em type="bold">sne skïemtjesåjhterh berkieh </em>gïeh datnem vaestiedieh, raeriestieh jallh datne åadtjoeh dåakterem gaskesadtedh. Gïehtjedh aaj dam nasjovnellen webbesijjesne www.1177.se <em type="bold">Jis akute – rïngkh 112. </em>Gosse 112 rïngkh dellie alarmejarnge vaestede, mij laantedigkien gaajhkh viehkieh, skïemtjebïjlh jïh haepkieruevtieh ektede. <em type="bold">Daalhkesebïevnesh: </em>08-33 12 31 <em type="bold">Dalhketjebïevnesh: </em>0771-450 450 </p>
<p><em type="bold">Snjaltjen 1. b. 2010 raejeste orre laake jåhta </em>(SFS 1982:763) jeananamme skïemtjijedïjpeme. Dan mietie dov lea, goh skïemtjije jallh skïemtjijen lïhke, fïerhten gaskesadtemisnie hoksine reakta individuellen sjïehtedamme bïevnesh åadtjodh dan bïjre: <em type="bold">1. </em>Dov skïemtjelassen jallh diagnovsen bïjre. <em type="bold">2. </em>Dov båehtjierdimmien bïjre, aerpievuekine jallh alternatijve-Eles <em type="bold">3. </em>Dov reakta veeljemefrijjevoeten bïjre hoksesne <em type="bold">4. </em>Hoksegarantijen bïjre; vuesiehtimmien gaavhtan garantijetïjjh, jis ih maehtieh jallh ih åadtjoeh båetedh jïh orre hoksevedtije </p>
<p><em type="bold">Hoksegarantije </em>– reakta laaken mietie hoksese måedtie biejjiej raejesne Hoksegarantije lea datne edtjh gaskesadtemem hoksine jïh nænnoestamme hoksem åadtjodh dennie boelhkesne: </p>
<p><em type="bold">Primærehoksem seamma biejjien gaskesadtedh </em>Seamma biejjie gosse datne viehkiem ohtsedh edtjh datne primærehoksem gaskesadtedh (healsoejarnge/privahten dåastove) Hälsoval Jämtlands län / Healsoeveeljeme Jïemhten leenesne jallh 1177. Telefovnine jallh jis mïnnemen tjïrrh. </p>
<p><em type="bold">Dåaktarisnie mïnnedh primærehoksesne tjïjhtje biejjiej </em><em type="bold">raejesne </em>Jis primærehokse vuarjesje datne daarpesjh dåaktarisnie mïnnedh, edtja dutnjien tïjjem faaledh tjïjhtje biejjiej raejesne. </p>
<p><em type="bold">Spesialistehoksese mïnnedh 90 biejjiej raejesne </em>Jis datne remissem spesialistehoksese åadtjoeh edtjh tïjjem, gosse åadtjoeh båetedh 90 biejjiej raejesne. <em type="bold">90 biejjiej raejesne tjuara aelkedh båehtjierdidh </em>Jis dah spesialistehoksesne vuarjasjieh datne båehtjierdimmiem daarpesjh, edtjieh dam dutnjien faaledh 90 biejjiej raejesne. </p>
<p><em type="bold">Hoksegarantije lea </em>man varki datne edtjh maehtedh hoksine gaskesadtedh jïh gåessie datne edtjh vuarjasjamme hoksem åadtjodh. Jïlhts lea åålegh dïhte medisijneles vuarjasjimmie mij nænnoste jis datne edtjh hoksem åadtjodh jïh mij hokside datne edtjh åadtjodh. </p>
<p><em type="bold">Jis ibie mijjieh maehtieh datnem hoksem vedtedh </em>aejkiemïeren sisnie edtjieh mijjen hoksebarkijh aktijveles datnem viehkiehtieh hoksem jeatja sijjesne åadtjodh. <em type="bold">Jis datne viehkiem åadtjoeh jeatjah hoksevedtiejasse </em>dan åvteste ibie mijjieh maehtieh hoksem vedtedh hoksegarantijen aejkiemïeresne, ij edtjh lissiemaaksoeh dutnjien sjïdtedh. Datne skïemtjijemaaksoem maaksah mij lea laantedigkesne jallh regijovnesne gusnie hoksem vadtasåvva. <em type="bold">Bijjiemaaksoevaarjelimmie jïh frijjekåarhte </em>aaj jeatjah laantedigkine jallh regijovnine jåhta jïh privaten hoksevedtiejinie mej leah latjkoem dejgujmie. <em type="bold">Ij hoksegarantije dijpieh </em>goerehtimmide, goh röntgene, testh jïh pryövemh. </p>
<p><em type="bold">Sïjhth datne vielie hoksegarantijen bïjre </em><em type="bold">daejredh </em>Jis datne goh skïemtjije gyhtjelassh åtnah edtjh datne voestes iereste dov healsoejarngese jallh dïsse dåastoevasse Staaren skïemtjegåetesne gusnie dov lea remisse gaskesadtedh. Vaestiedassh sïejhme gyjhtelasside hoksegarantijen bïjre Jïemhten leenesne, seedth e-påastem dïsse: <em type="bold">vardgarantin@jll.se </em></p>
<p>Jeenebh bïevnesh dan bïjre guktie lea Jïemhten leenen laantedigkesne gååvnesieh aaj laantedigkien gåetiesæjrosne <em type="bold">www.jll.se </em></p>
<p><em type="bold">Sïjhth datne jienebh vuertemetïjji bïjre </em><em type="bold">daejredh? </em>Webbesijjesne Sveriges Kommuner och Landsting / Sveerjen Tjïelth jïh Laantedigkieh <em type="bold">www.vantetider.se </em>maahtah datne mohtedidh man gellie våhkoej raejesne ovmessie skïemtjegåetieh jïh dåastovh maehtieh hoksem faaledh. Sïejhme bïevnesh reaktaj jïh skåltoej bïjre hoksese, juktie nasjovnellen hoksegarantije, aaj <em type="bold">www.1177.se </em>sæjrosne gååvnesieh, dan Regler och rättigheter / Njoelkedassh jïh reaktah nuelesne. Datne aaj maahtah 1177 rïngkedh jïh åadtjoeh raerieh jïh bïevnesh dov reaktaj bïjre jallh dah maehtieh dutnjien bïhkedidh maam datnem dæjpa. <em type="bold">2011 lea reereme vierhtieh bïejeme </em>dejtie laantedigkide mah sov jaksemem 0-7-60-60:an buaranidh, ij leah daate laaken mietie regleereme jïlhts daate lea prestasjovnevåaromen dåarjoe mij edtja laantedigkide skreejrehtidh dej jaksemem vielie buaranidh. </p>
<p type="listitem">Hokse jeatjah laantedigkesne Dïhte frijje hokseveeljeme Sveerjesne lea:</p>
<p type="listitem">Datne gie jeatjah laantedigkesne årroeh – vuesiehtimmien gaavhtan barkoen, ööhpehtimmien, barkoefealadimmien, eejehtimmien jallh medtielaakan gaavhtan – edtjh maehtedh rïhpeshoksem ohtsedidh (dåakteren, dajvesåjhteren, skïemtjegymnasten gåajkoe båetedh) dennie laantedigkesne seamma tsiehkine goh Jïemhten leenen laantedigkesne.</p>
<p type="listitem">Datne gie lea joe dov hoksedaarpoem nænnoestamme Jïemhten leenen laantedigkesne ( vuesiehtimmieh ruaksjabaahkoe- jallh starreoperasjovne) maahtah dam båehtjierdimmiem jeatjah laantedigkesne ohtsedidh. Dïhte medisijneles vuarjasjimmie</p>
<p>Jïemhten leenen laantedigkesne nænnoste jis datnem edtja båehtjierdidh jïh guktie datnem edtja båehtjierdidh – maam datne jïjtje maahtah veeljedh lea gusnie datne sïjhth båehtjierdimmiem åadtjodh. Jïemhten leenen laantedigkie maaksa båehtjierdimmien åvteste mohte jeatjahtehtemh leah gosse hoksegarantije aalka juhtedh, dellie ibie jeatjah maaksoeh maeksieh. Datne fealadimmien, årromen jïh jeatjah maaksoeh jïjtje maaksah. Jis datne sïjhth nænnoestamme båehtjierdimmiem jeatjah laantedigkesne dellie datne jïjtje åadtjoeh goerehtidh jis nuepie dam darjodh.</p>
<p type="listitem">Hokse jeatjah laantesne  Dïhte gååvnese ovmessie alternatijvh svïenskide åadtjoeh soejkesjamme hoksem byögkeles maaksojne jeatjah EU/EES-laantesne:</p>
<p type="listitem">Laantedigkie maahta skïemtjijh remitteeredh jïh dellie dan åvteste maeksedh.</p>
<p type="listitem">Åvteldhbodtiluhpiem maahtah staateste</p>
<p>Försäkringskassan tjïrrh ohtsedidh. Dåarjoe ajve maahta dagkeres hoksese vedtedh mij byögkeles skïemtjehokseöörnegisnie Sveerjesne båehtjierdidh jïh hoksevedtije edtja byögkeles skïemtjehokseöörnegisnie årrodh. Aaj ij ohtseme skïemtjije edtjh maehtedh hoksem</p>
<p type="listitem">Sveerjesne åadtjodh dennie tïjjemïeresne mij lea sïejhme dan sov healsoen mietie jïh guktie skïemtjelasse evtiedidh.</p>
<p type="listitem">Skïemtjije maahta jïjtje sov hoksem åestedh jïh dan mænngan dåarjoem staaten, Försäkringskassan tjïrrh ohtsedidh.</p>
<p type="listitem">Nuepieh hoksemaaksoem dåarjodh lea seamma jïlhts hoksevedtije lea privateles jallh byögkeles. Hokse tjuara byögkeles skïemtjehokseöörnegen meatan Sveerjesne.</p>
<p type="listitem">Gosse guktie gohtje raasteskïemtjehokse</p>
<p type="listitem">Såevmesne jallh Nöörjesne lea nuepie dåarjoem Försäkringskasseste åadtjoeh raasteskïemtjehoksenjoelkedassen tjïrrh.</p>
<p type="listitem">Bïevnesh nuepiej bïjre dïsse man lea reakta hoksese Sveerjesne skïemtjehoksem</p>
<p>EU/EES:sne jïh Schweizesne ohtsedidh gååvnesieh Försäkringskassan webbesæjrosne.</p>
<p>Desnie aaj vuesehte dah njoelkedassh jis sæjhta åvtelhbodtiluhpiem syökedh</p>
<p>Försäkringskasseste, jïh aaj dah njoelkedassh dåarjoem hoksen mænngan ohtsedidh. aejkien nuepie hoksem veeljedh jeatjah skïemtjegåetine goh Staaren skïemtjegåetesne jallh jeatjah laantesne (Frijje hoksemeveeljeme). Jïh dov lea aaj reakta healsoejarngem dov leenesne veeljedh – jienebe dan bïjre datne gaavnh bïevneshmaterialisnie</p>
<p>Healsoeveeljeme Jïemhten leene.</p>
<p><em type="bold">Jienebh bïevnesh Dov leah jïjnjh gyhtjelassh </em>veeljemenuepiej bïjre hoksesne Sveerjesne maahtah telefovnenummerem 1177 ringkedh. <em type="bold">Jienebh bïevnesh </em>hoksen bïjre jeatjah laantesne gååvnesieh Försäkringskassa:n webbesijjesne: <em type="bold">www.forsakringskassan.se </em></p>
<p type="listitem">Bokse 654, 831 27 staare</p>
<p type="listitem">Telefovne: 063-15 30 00</p>
<p type="listitem">e-påaste: jamtlands.lans.landsting@jll.se</p>
</body></document>
