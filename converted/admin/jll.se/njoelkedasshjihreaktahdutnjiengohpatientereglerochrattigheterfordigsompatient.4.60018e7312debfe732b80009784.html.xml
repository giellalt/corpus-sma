<document xml:lang="sma" id="no_id"><header><title>Njoelkedassh jïh reaktah dutnjien goh patiente (Regler och rättigheter för dig som patient) - Region Jämtland Härjedalen</title><genre code="admin"/><author><unknown/></author><wordcount>248</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://jll.se/omoss/informationpaandrasprak/aarjelsaemiesame/njoelkedasshjihreaktahdutnjiengohpatientereglerochrattigheterfordigsompatient.4.60018e7312debfe732b80009784.html</origFileName><parallel_text xml:lang="fin" location="potilaitakoskevatsaannotjaoikeudetreglerochrattigheterfordigsompatient.4.603682d013ae38e6d09bb.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="swe">Njoelkedassh jïh reaktah dutnjien goh patiente (Regler och rättigheter för dig som patient)</p>
<p>Goh patiente healsoe- jïh skïemtjehoksesne muvhtene njoelkedassh jïh reaktah gååvnesieh mah hijven jis dutnjien damtoes. Dov lea reakta bïevnesh åadtjodh maam guarkah dov healsoen jïh goerehtimmie- jïh gïetedimmievuekiej bïjre. Datne edtjh aaj bïevnesh åadtjodh gusnie maahtah klååkedh.</p>
<p>Hokse jïh gïetedimmie gelkieh dan guhkies goh nuepie haamoedidh jïh tjïrrehtidh patientine ektiedidh. Muvhtene dov lea aaj reakta dov skïemtjelassem digkiedidh jeatjah dåakterinie jïh mubpie goerehtimmiem åadtjodh (maam gohtje second opinion). Gosse ovmessie gïetedimmiealternatijvh gååvnesidh dellie datne nænnosth, jis ih leah jïjtje veeljeme dïedtem vedtih dïsse gien medisijneles dïedtem lea.</p>
<p>Dov lea reakta nyöjhkedh faaleme gïetedæmman jïh gïetedimmiem galhkedh. Ij oktegh maehtieh datnem tjabrehtidh skïemtjegåatan vuelkedh, desnie årrodh jïh datne maahtah skïemtjegåeteste vuelkedh gåessie datne sïjhth. Ij maehtieh datnem tjabrehtidh medisijnem vaeltedh. Journalesne gaajhkh bïevnesh dov hoksen bïjre maam åadtjoeh tjaeledh.</p>
<p>Barkijh tjuerieh sjaavods dov bïjre årrodh Gaajhkh barkijh healsoe- jïh skïemtjehoksesne tjuerieh sjaavods dov bïjre årrodh. Prinsipeles ij naan bïevnesh patienten persovneles tsiehkiej, dan skïemtjelassen jïh gïetedimmien bïjre åadtjodh vedtedh jeatjah persovnasse jallh skïemtjehoksesæjjan jis ij patiente dïsse luhpehth. Gaajhkh bïevnesh patientejournalisnie lea sekretesselaaken nuelesne. Ajve barkijh gieh dov såjhtojne jïh gïetedimmine berkieh åadtjoeh dov journalem lohkedh.</p>
<p>Jis patiente jeatjah hoksevedtijasse jåhta maahta muvhten bïevnesh daerpies dïsse vedtedh hoksen jallh gïetedimmien bïjre maam vadtasovvi.</p>
<p>Jis datne maam akt mïelh dan bïjre jallh jis vïenhth ih dov reaktah vaarjelh, bïeljelh jïh desnie raeriem jïh viehkiem patientnämndens kansli (patientemoenehtsen kanslije) åadtjodh.</p>
<p>Aaj patientemoenehtsen politihkerh jïh barkijh tjuerieh sjaavods årrodh.</p>
</body></document>
