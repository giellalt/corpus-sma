<document xml:lang="sma" id="no_id"><header><title>Patientemoenehtsen kanslije (Patientnämndens kansli) - Region Jämtland Härjedalen</title><genre code="admin"/><author><unknown/></author><wordcount>298</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://jll.se/omoss/informationpaandrasprak/aarjelsaemiesame/patientemoenehtsenkanslijepatientnamndenskansli.4.60018e7312debfe732b80009797.html</origFileName><parallel_text xml:lang="fin" location="potilaslautakunnankansliapatientnamndenskansli.4.603682d013ae38e6d09c7.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="swe">Patientemoenehtsen kanslije (Patientnämndens kansli)</p>
<p>Patientemoenehtsen kanslijasse maahtah datne goh patiente jallh åelieh bïeljelieh mejnie datne mïelh:</p>
<list><p type="listitem">healsoe- jïh skïemtjehokse maam laantedigkie gïehtelde</p>
<p type="listitem">healsoe- jïh skïemtjehokse maam lïenen gaajhkine tjïeltine gïehteldieh</p>
<p type="listitem">healsoe- jïh skïemtjehokse privaten hoksevedtijinie maam lea hokselatjkenimmie laantedigkine</p>
<p type="listitem">baeniehokse maam Jïemhten lïenen laantedigkien dïedte</p>
</list><p>Maam mïelh hoksen bïjre? Hoksesne edtjh datne maahtoem, såjhtoem, barkoes-laakan dïedtevaalteme jïh aaj sjiehteles gaavnesjimmiem dievviedidh. Datne edtjh aaj dah bïevnesh åadtjodh mah datne daarpesjh guktie dov såjhtoen, gïetediemmien jïh rehabiliteren bïjre soptsestalledh. Dïhte lea dov reakta goh patiente. Maanaj leah hævvi seamma reaktah dejtie goh geerve.  Hokse lea daesnie dutnjien</p>
<p>Voestesiereste barkijinie soptsestallh Jis dov lea gyhtjelassh jallh hoksine, gaavnesjimmiem jallh gïetedimmiem guermiestamme, voestesiereste dej barkijigujmie, giej lea dïedtem dov hoksem maam åadtjoejih, dejnie soptsestallh jallh goevtesen åejvine. Dej laavenjasse datnem viehkiehtieh. Dah sïjhtieh daejredh maam datne mïelh hijven jallh ij leah hijven. Muvhtene bööremes dallah barkejinie soptsestalledh.</p>
<p>Vielie viehkie Patientemoenehtsen kanslijistie Jis ij gåaredh dåeriesmoeri noeledh dejgujmie giej hoksen dïedtem utnieh dellie maahtah Patientemoenehtsen kanslijasse bïeljelidh jis dov leah gyhtjelass, kritihke jallh vuajnoeh.</p>
<p>Guktie sjædta gosse datne Patienemoenehtsen kanslijesem bïeljelh? Gosse datne Patientemoenehtsen kanslijasse bïeljelh datne åadtjoeh goerehtæjjine soptsesth gie raeriem jïh bïevnesh vadta magkeres nuepieh/reaktah mah gååvnesieh. Goerehtæjja ij guhkebe aamhtesem buekth jis ij datne dam sïjhth jïh tjura aaj sjaavods årrodh goh jeatjah healsoe- jïh skïemtjehoksebarkijh, jis datne sïjhth anonymeles årrodh. Namhtah lea Patientemoenehtsen kanslijinie soptseste.</p>
<p>Goerehtæjjaj laavenjassh lea gaskem jeatjebem:</p>
<list><p type="listitem">patienten reaktah jïh integritehtem vaarjelieh</p>
<p type="listitem">klååkemh mah båetieh vuesiehtieh, åssjelh jïh evtelassh vuesiehtieh guktie hokse buerebe gaajhkide maahta sjïdtedh</p>
<p type="listitem">goerehtimmieh darjodh jïh vaajtelimmiej mænngan patientide viehkiehtieh reaktoe reeremassese bïeljelidh</p>
<p type="listitem">patiente- jïh daalhkeshtjirkemi bïjre bievnieh</p>
</list><p>Patientemoenehtsen kanslijen laavenjasse aaj dåarjoepersovnem moenede dïsse gie tjoeremehoksese sïjse vaalteme psykiatrisk tvångsvård lagen mietie (LPT), lag om rättspsykiatrisk vård (LRV) jïh tjoeremehokse smittskyddslagen mietie. Jïjnjebh bïevnesh ovmessie bïevnesi bïjre, geahtjh Patientsäkerhet (sveerjen gïelesne).</p>
</body></document>
