<document xml:lang="sma" id="no_id"><header><title>Hoksegarantije (Vårdgarantin) - Region Jämtland Härjedalen</title><genre code="admin"/><author><unknown/></author><wordcount>415</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://jll.se/omoss/informationpaandrasprak/aarjelsaemiesame/hoksegarantijevardgarantin.4.5206785213ccccc5d801a8.html</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Hoksegarantije (Vårdgarantin)</p>
<p type="title">Hoksegarantije</p>
<p>Rahkan 1. 2005 raejeste nasjovnellen hoksegarantije abpe laantesne. Dutnjien goh patiente dïhte sæjhta jiehedh datne edtjh maehtedh hoksine gaskesadtedh, tïjjem mïnnemasse åadtjoeh jïh dov gïetedimmie aalka dej mïeriej sisnie mah garantijesne tjåadtjoeh.</p>
<p type="title">Gaskesebïevnesh</p>
<p>Vaestiedassh sïejhme gyhtjelasside hoksegarantijen bïjre, seedth e-påastem: vardgarantin@jll.se snjaltjen 1. 2010 raejeste aaj orre laake jïjnjebh patientedïjpen bïjre aalka. Datne goh patiente jallh åelieh dov lea reakta individuellen sjïehtesjamme bïevnesh åadtjoeh fïerhten gaskesem hoksine.</p>
<p type="title">Hoksevedtijen dïedte</p>
<p>Dov lea reakta individuellen sjïehtesjamme bïevnesh jïh faalaldahkem hoksen bïjre hoksegarantijen aejkiemieresne. Jis hoksesijjie ij maehtieh hoksem vedtedh aejkiemïeresne edtjieh hoksebarkijh aktijveles datnem viehkiehtidh hoksem åadtjodh jeatjah sijjesne. Jis datne viehkiem åadtjoeh jeatjah hoksevedtijisnie dan gaavhtan hoksevedtije ij maehtieh hoksem vedtedh hoksegarantijen aejkiemïeresne, dellie ij galkh jïjnjebh maeksedh. Mohte datne maaksah patientemaaksoem maam lea dennie laantedigkesne jallh regijovnine gusnie hoksem vadta. Bijjiemaaksoevaarjelimmie jïh frijjekåarhte aaj lea seamma jeatjah laantedigkine jallh regijovnine jïh privaten hoksevedtijinie mej lea latjkedimmie.</p>
<p type="title">Hoksegarantije gohtje 0-7-90-90</p>
<p>Dah sifferh tjåadtjoeh dejtie biejjide man guhkiem mijjieh maehtieh utnedh mijjen dïenesjh buektedh: <em type="italic">0 </em>datne edtjh primærhoksem gaskesadtedh telefovnine jallh sijjesne seamma biejjien. <em type="italic">7 </em>datne edtjh tïjjem åadtjodh dajvedåakterisnie tjïjhtje biejjiej mïeresne jis dah vïenhtieh datne dam daarpesjh. <em type="italic">90 </em>datne edtjh åadtjodh goerehtimmiem sjïeredåakteristie, mijjen skïemtjegåetesne jallh jeatjah hoksevedtijisnie, 90 biejjien mïeresne goske dah remissen bïjre nænnostin. <em type="italic">90 </em>dov gïetedimmiem edtjh aelkedh 90 biejjien mïeresne destie dah gïetedimmien bïjre nænnostin mijjen skïemtjegåetesne jallh jeatjah hoksevedtijisnie. </p>
<p>Hoksegarantije lea dagkeres hokside maam dan åvteli soejkesje. Ij leah akute skïemtjelassh jallh ov-læhkoeh gusnie hoksem dallah daarpesje — desnie ih daarpesjh vuertedh goske dov våaroe jïh dellie ij hoksegarantijem daarpesjh. Tïjje goerehtimmide jïh gïehtjedimmide mïnnemen åvteli jallh gïetedimmien åvteli ij ryöknh dejtie aejkiemïeride mij leah meatan hoksegarantijesne.</p>
<p>Tïjje goske datne båatah mïnnemasse jïh gïetedæmman åådtje jïjnjebh goh 90 biejjieh, jis datne jïh dov dåaktere (jallh jeatjah gïetedæjja) leah dejnie sïemedamme. Dïhte aaj jïjnjebh goh 90 biejjieh sjædta jis medisijneles våaromh eah maehtieh dam aerebi darjodh, jallh gosse eah maehtieh tïjjem jiehtedh (vuesiehtimmien gaavhtan åårganetransplantasjovine). Hoksegarantije lea garantije leveransetïjjen bïjre. Dïhte lea åålegh dïhte medisijneles vuarjasjimmie hïejmelaantedigkesne maam lea våarome garantijetjirkemasse.</p>
<p>Jis dov lea sïejhme gyhtjelassh hoksegarantijen bïjre maahtah e-påastem seedtedh vardgarantin@jll.se . Jis dov leah gyhtjelassh dov spesifijken gïetedimmien bïjre dellie datne klinijhkasse bïeljelh. Sïjhth jïjnjebh daejredh hoksen bïjre laantesne dellie maahta Sveriges Kommuner och Landstings väntetidsdatabas gussiehtidh.</p>
<p><em type="italic">Jeatjah nuepie hoksem åadtjodh jeatjah sijjesne </em>Nuepie jïjtje hoksem veeljh jeatjah sijjesne — guktie gohtje frijjes hokseveeljeme — ij hoksegarantijem dæjpa. Dïhte lea ennje aajmene jïh njoelkedassh lea seammalaakan goh aerebi. Dan bïjre maahtah jïjnebh lohkedh Dïhte frijjes hokseveeljeme. </p>
</body></document>
