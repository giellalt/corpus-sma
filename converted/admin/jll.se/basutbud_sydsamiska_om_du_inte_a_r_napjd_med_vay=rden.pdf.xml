<document xml:lang="sma" id="no_id"><header><title/><genre code="admin"/><author><unknown/></author><wordcount>843</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://jll.se/download/18.256329c213b11e74868ca/1368729233448/Basutbud_sydsamiska_om+du+inte+%C3%A4r+n%C3%B6jd+med+v%C3%A5rden.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Jis ih såjhtojne fuakah </em>Patientnämnden/Skïemtjijemoenehtsen, bæjhkoehtimmie jïh maaksove </p>
<p><em type="bold">Jis dov leah vuajnoeh hoksesne </em>Goh skïemtjije jallh åelieh dov lea åålegh reakta hoksem mïeledh. Jïemhten leene laantedigkie eejnegen barka ovmessie vuekiejgujmie kvaliteetem bæjjanidh jïh mijjen barkoevuekiem evtiedidh. Dov vuajnoeh maehtieh viehkine årrodh jïh jeananamme vihtiesvoetem jïh kvaliteetem dåarjodh. </p>
<p><em type="bold">Voestes iereste barkijinie soptsestidh </em></p>
<p>Jis ih båehtjierdimmine fuakah datne leah åådtjeme jallh jeatjhlaakan vuekine dåeriesmoerem åadtjoejih gosse healsoe- jïh skïemtjehoksem gaskesadtedh? Voestes iereste edtjh barkijinie jallh dïedteles åejvine soptsestidh gusnie datne båehtjierdimmiem åådtjeme. Dïhte hokseektievoete mij datnem båehtjierdi, vuesiehtimmien gaavhtan dov healsoejarngem jallh dåastovem skïemtjegåetesne, dej skåltoeh goerehtidh maam deahpadi jïh mah dah maehtieh darjodh juktie ij seammaleejns ikth vielie sjïdth. Datne maahtah aaj Patientnämnden/Skïemtjijemoenehtsem gaskesadtedh jallh</p>
<p>Socialstyrelsen/Sosiaaleståvrose bæjhkoehtidh. <em type="bold">Patientnämnden/Skïemtjijemoenehtse </em></p>
<p>Patientnämnden/Skïemtjijemoenehtse barka buerie gaskesadtemh gorredidh jïh evtiedidh skïemtjiji jïh barkiji gaskem jïh aaj fïerhten skïemtjijem dåarjodh jïh viehkiehtidh. Patientnämnden/</p>
<p type="listitem">Skïemtjijemoenehtse lea frijjetjåadtjome healsoe- jïh skïemtjehokseste jïh edtja ovpartijeles årrodh sov barkoevuekesne. Patientnämnden/Skïemtjijemoenehtsen sjeavohthvoetedïedte jïh namhtah dejnie soptsestidh. Aaj åelieh jïh hoksebarkijh maehtieh moenehtsem gaskesadtedh. Datne åålegh nænnosth man guhkies datne sïjhth dov ierine barkedh. Ij moenehtse medisijnen vuarjasjimmieh darjoeh jïh ij disciplinæreles darjomh darjoeh.  Gåessie datne Patientnämnden/Skïemtjijemoenehtsem bïeljelh dellie voestes iereste goerehtæjjam gaskesadtedh, gie dov vuajnoeh goltele jïh datnem raereste jïh beavna dej nuepiej bïjre mah gååvnesieh. Sïejhme vuekesne goerehtæjja dan mænngan dov vuajnah goevtese jallh dåastoevasse buakta gusnie datne båehtjierdimmiem åådtjeme jïh pryövoe goerehtidh maam deahpadi. Ierieh mah leah prinsipielles vihkeles dejtie moenehtsen tjåanghkosne gïetede.  Patientnämnden/Skïemtjijemoenehtse leenesne skïemtjijh gorredidh jïh viehkiehtidh:</p>
<p type="listitem">laantedigkien jïh tjïelti healsoe- jïh skïemtjehoksesne</p>
<p type="listitem">privahte hoksevedtijh mejgujmie laantedigkie/tjïelte latjkoem utnieh</p>
<p type="listitem">baeniehoksesne mah laantedigkie maaksa. Patientnämnden/Skïemtjijemoenehtse aaj dåarjoepersovnide ohtsede, ööhpehte jïh barkoem vadta skïemtjijidie psykiatrijen tjoeremehokse. Skïemtjije jïjtje dåarjoepersovnem kreava, mohte barkijh edtjieh åålegh nuepien bïjre bievnedh.  Deahpadimmiem bæjhkoehtidh  Socialstyrelsen/Sosiaaleståvroen edtja bæjhkoehtimmiem healsoe- jïh skïemtjehoksesne, baeniehoksesne jïh dej barkijidie goerehtidh. Jis datne sïjhth maamakt bæjhkoehtidh maam dov mïelen mietie båajhtode maahta Patientnämden/Skïemtjijemoenehtse datnem viehkiehtidh, jallh datne maahtah jïjtje rïekte Socialstyrelsen/Sosiaaleståvrose bæjhkoehtidh. Socialstyrelsen/Sosiaaleståvroe barkoevoeth jïh barkijh dåårje jïh goerehte, mohte aaj fïerhten skïemtjijen reaktah gorrede. Dïhte sæjhta daejredh man gaavhtan dïhte båajhtode sjïdti jïh maam tjuara darjodh juktie ij dam ikth vielie deahpedh. Dan gaavhtan hokse vihtiesåbpoe sjædta.  Bæjhkoehtimmie  Dov bæjhkoehtimmesne:</p>
<p type="listitem">Deahpadimmie maam sïjhth bæjhkoehtidh</p>
<p type="listitem">Gusnie deahpadi</p>
<p type="listitem">Hoksevedtije jallh barkijh mah bæjhkoeh (jis datne dam daajrah)</p>
<p type="listitem">Gåessie deahpadi</p>
<p type="listitem">Dov nomme jïh adresse. Bæjhkoehtimmiem datne seedth:</p>
<p xml:lang="swe">Socialstyrelsen, Enskildas klagomål, 106 30 Stockholm.</p>
<p>Jienebh bïevnesh datne gaavnh www.socialstyrelsen.se/klagapavarden <em type="bold">lex maria </em>Lex Maria lea laake man mietie hoksevedtije tjuara Socialstyrelsen/Sosiaaleståvrose bæjhkoehtidh jis skïemtjije alvas skaarem jallh skïemtjelassem åådtjeme jallh maahta dam åadtjodh goerehtimmeste, hokseste jallh båehtjierdimmeste. Skïemtjije edtja åålegh bïevnesh åadtjodh jis bæjhkoehtamme jïh nuepiem åadtjodh jïjtje deahpadimmiem buerkiestidh. </p>
<p>Laantedigkien åejviedåaktere Lex Maria-bæjhkoehtimmieh ektede jïh dejtie Socialstyrelsen/</p>
<p>Sosiaaleståvrose vadta. Socialstyrelsen/Sosiaaleståvroe objektijveles goerehtimmiem deahpadimmeste dorje jïh dan mænngan sov nænnoestimmiem beavna. Dan gaavhtan barkoesijjie laejhtemem maahta åadtjodh, vuesiehtimmien gaavhtan jis ij buektehth rutijnh tjïrrehtidh jïh Socialstyrelsen/</p>
<p>Sosiaaleståvroe kreava darjomh mah tjuerieh tjïrrehtidh jïh bååstide reektesidh. Dan barkoen tjïrrh maahta seammaleejns skaarh jallh deahpadimmieh båetije biejjieh heerredidh jïh aaj datne goh skïemtjije (jallh dov fuelhkie/åelieh) dan guhkies goh gåarede åadtjoeh daejredh maam deahpadi.</p>
<p>Socialstyrelsen/Sosiaaleståvroen vuarjasjimmiem tjoerh muvhtene guhkiem vuertedh, muvhtene akte jïh bielie jaepiem. <em type="bold">maaksovem ohtsedidh </em>Jis datne mïelh datne irhkemem sjïdtih hoksesne jïh båehtjierdimmesne jïh sïjhth dan gaavhtan maaksovem ohtsedidh maahtah bæjhkoehtimmiem darjodh jïh dam patientföräkringen/skïemtjijetjirkemasse seedtedh. Dah dam vuarjasjieh jis datne reaktam åtnah maaksovem åadtjoeh jallh ij dam åadtjoeh, dan gaavhtan jis lij nuepie idtji skaarem sjïdth jallh jis idtji gåaredh. Ij dov lea reakta maaksovasse ajve juktie båehtjierdimmien mænngan ij sjïdth guktie håhkesjh jallh jis komplikasjovne sjædta. </p>
<p>Ovmessie hoksevedtijh leah ovmessie skïemtjijetjirkemidie tjoelmedamme. Landstingens</p>
<p>Ömsesidiga Försäkringsbolag (LÖF) nåhtede. Jienebh bïevnesh maahtah telefovnesne åadtjodh 08-551 010 00 jallh patientförsäkringen/skïemtjijetjirkemen webbesijjesne, www.patientforsakring.se.</p>
<p>Jis leah jeatjah hoksevedtijh, vuesiehtimmien gaavhtan privateles, edtjh datne dejtie gaskesadtedh jïh dellie åadtjoeh daejredh gusnie dah leah tjirkeme.</p>
<p>Jis datne mïelh datne dalhketjijstie irhkeme maam Sveerjesne doekeme jïh datne leah dam daesnie åådtjeme maahtah ekonomeles maaksovem krïevedh jïh dam läkemedelsförsäkringen/dalhketjetjirkemasse bæjhkoehtidh. Jienebh bïevnesh maahtah telefovnesne 08-462 37 00 åadtjodh jallh läkemedelsförsäkringens/dalhketjetjirkemen webbesijjesne, www.lakemedelsforsakringen.se.</p>
<p>Jienebh bïevnesh jïh viehkiem åadtjoeh jis sïjhth naan tjirkemijstie bæjhkoehtidh maahtah</p>
<p>Patientnämnden/Skïemtjemoenehtsen kansellijem gaskesadtedh.</p>
<p><em type="bold">Datne maahtah reaktam utnedh orrestimmie medisijnen </em><em type="bold">vuarjasjimmie </em>Jis datne dåakteren luvnie orreme jïh ih dan dåakteren vuarjasjimmiem fuakah maahtah datne reaktam åtnoeh orre medisijnen vuarjasjimmiem åadtjodh maam jeatjah dåaktere dorje. Daate ajve dejtie skïemtjidie jielemeaajhteme jallh joekoen alvas skïemtjelassine jallh skaarine gusnie diagnovse jallh evtiedamme båehtjierdimmie maahta datnem irhkedh jallh skïemtjijen båetije jielemekvaliteetem dæjpa. Vuesiehtimmien gaavhtan maahtah datne reaktam åtnoeh orre vuarjasjimmiem jis dov lea cancere jallh skïemtjelasse nervesystemisnie. Datne goh skïemtjije galkh jearsoes damtedh jïh vihties årrodh datne dam hoksem jïh båehtjierdimmiem åadtjodh maam dutnjien bööremes sjïehtedidh. </p>
<p><em type="bold">Gihtjh dov dåakterem </em></p>
<p>Datne maahtah åålegh dov dåakterem gihtjedh jis dov lea nuepie orrestimmie medisijnen goerehtimmiem.</p>
<p type="listitem">Bokse 654, 831 27 staare</p>
<p type="listitem">Telefovne: 063-15 30 00</p>
<p type="listitem">e-påasste: jamtlands.lans.landsting@jll.se</p>
<p><em type="bold">Jienebh bïevnesh Patientförsäkringen/Skïemtjijetjirkeme </em>– www.patientforsakring.se jallh 08-551 010 00 </p>
<p><em type="bold">Läkemedelsförsäkringen/Dalhketjetjirkeme </em>– www.lakemedelsforsakringen.se jallh 08-462 37 00 </p>
<p><em type="bold">Socialstyrelsen/Sosiaaleståvroe </em>– www.socialstyrelsen.se/klagapavarden jallh 075-247 30 00 </p>
<p><em type="bold">Patientsäkerhetslagen/Skïemtjijevihtiesvoetelaake </em>maahtah www.socialstyrelsen.se lohkedh. </p>
<p><em type="bold">Jis datne sïjhth jienebh bïevnesh jallh dov vuajnoeh hoksese Jïemhten leenesne vadtah, </em><em type="bold">gaskesadth: </em></p>
<p>Patientnämnden i Jämtlands län/Skïemtjijemoenehtse Jïemhten leenesne</p>
<p xml:lang="swe">Fritzhemsgatan 1 B832 42 Frösön</p>
<p>Telefovne: 063-14 75 60, 14 75 58, 14 75 46</p>
<p>E-påaste: patientnamnd@jll.se</p>
</body></document>
