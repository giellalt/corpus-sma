<document xml:lang="sma" id="no_id"><header><title/><genre code="admin"/><author><unknown/></author><wordcount>1206</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://jll.se/download/18.256329c213b11e74868c7/1368729233553/Basutbud_sydsamiska+personligt+i+v%C3%A5rden.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Sjeavohthvoetedïedte jïh sekretesse </em>Gaajhkesh gïeh healsoe- jïh skïemtjehoksesne berkieh leah sjeavohthvoetedïedte. Dïhte dovne byögkeles jïh privaten hoksesne jïh gaajhkh barkoedåehkine, ij leah ajve hoksebarkijh. </p>
<p>Sjeavohthvoetedïedte abpe jielemem ryöhkoe, aaj gosse barkije sov barkoem orrije. Jis sjeavohthvoetedïedtem jallh sekretessem tsööpkie maahtah bööterh åadtjoeh jallh roeste-gåetesne.</p>
<p>Eah hoksebarkijh åadtjoeh soptsestidh dan bïjre maam datne skïemtjejinie lea soptsestih jallh hoksem ohtsedih, jis ih datne leah dam dåhkasjahteme. Sjeavohthvoetedïedtem aaj barkiji gaskem skïemtjegåetesne jallh healsoejarngesne. Dïhte lea ajve barkijh gïeh skïemtjijem huksieh mah maehtieh dan skïemtjijen healsoen jallh persovneles tsiehkiej bïjre soptsestalledh. <em type="bold">maana jïh sekretesse </em></p>
<p>Daamhtaj maanaj åelieh reaktam utnieh daejredh guktie maanan hoksem jïh maam journalesne tjaaleme. Mohte gosse maana båarasåbpoe sjædta, noerejaepine, dellie kreava maana dïsse jååhkesje. Jis barkijh skïemtjehoksesne jallh sosiale-dïenesjisnie suvmieh åelieh maanam irhkieh dellie eah åelieh åadtjoeh journaalem lohkedh. <em type="bold">Åelieh jïh sekretesse </em></p>
<p>Sekretesse aaj bïevnesh åelide dæjpa. Soptsesth hoksebarkijidie jis dah åadtjoeh jiehtedh datne leah skïemtjegåetesne jïh mah dah åadtjoeh dov åelide jiehtedh gosse datne skïemtjegåetesne.</p>
<p>Vuesiehtimmien gaavhtan jis dah åadtjoeh soptsestidh guktie operasjovnem gåaradi åvteli datne leah fahkeme.</p>
<p><em type="bold">Sekretessem åådtje tsööpkedh </em></p>
<p type="listitem">Jïlhts sekretesse jïh sjeavohthvoetedïedte lea vijries maahta dejtie tsööpkedh jis joekoen sjïere tsiehkine, jalhts datne skïemtjijinie ih leah dam luhpiedamme.  Hoksebarkijh</p>
<p type="listitem">tjuerieh soptsestidh jis nommevadteme persovnem hoksesijjesne gååvnese jis polijse, åklagare, dåapmoestovle, kronofogde jallh skaehtiereereme gihtjie.</p>
<p type="listitem">tjuerieh sosijaalen åejvieladtjese bæjhkoehtidh jis suvmieh maanam irhkieh</p>
<p type="listitem">maehtieh polijsese jïh åklagarasse bæjhkoehtidh jis alvas mïedtesem aejhtsieh maam unnemes akte jaepiem roestegåetesne, vuesiehtimmien gaavhtan bovvestimmie, alvas irhkeme jallh alvas narkotihkamïedtese.</p>
<p><em type="bold">Dov journaale – dåarjoe vihties hoksese </em>Journaale lea dåarjoe juktie hoksebarkijh edtjieh maehtedh hijven jïh vihties hoksem vedtedh. Journaalese dov mïnnemh, diagnovsh, daalketjh jïh goerehtimmieh tjaelieh. Desnie aaj maahta gååvnesidh vuesiehtimmien gaavhtan röntgene- jïh laboratovrijevaestiedassh jallh guvvieh. Gaajhkesh gïeh hoksesne berkieh dej dïedte dan sisvege stoerre vihtiesvoetine jïh sekretessine gïetedidh. </p>
<p><em type="bold">Dov lea reakta dam lohkedh </em>Dov journaale laantedægkan govlesåvva mohte datne maahtah gihtjedh dam vuejnedh. Jis ih guarkah maam journaalesne tjåadtjodh maahtah hoksebarkijidie gihtjedh jis dah dam buerkiestieh. Såemies aejkien dåaktere maahta vuarjasjidh ih datne edtjh dam oktegh lohkedh. Jis datne ih dan sisvegem sïemedh jïh mïelh maamakt miste tjaaleme, maahtah krïevedh dam edtja journaalese tjaeledh. Dïhte lea ajve datne jïh barkijh gïeh datnem hoksedh gïeh reaktam utnieh journaalem lohkedh. Jis datne edtjh åadtjodh dov lïhke fuelhkien journaalem jallh jaamevihtiestimmiem lohkedh (martere, eejhtegh jallh maana) tjuara dïhte dåaktere man lea dïedte voestes sekretessepryövemem darjodh. </p>
<p><em type="bold">Ektine journaale gaajhkh dov bïevnesidier </em>Jïemhten leenen laantedigkesne akte skïemtjijejournaale gååvnese ellies laantedigkesne. Akte ektine journaale fïerhten skïemtjijasse jeahta bïevnesh mah registreeredh maehtieh gaajhkh barkijh lohkedh gåessakt laantedigkesne skïemtjije hoksem ohtsedidh. Dïhte dan gaavhtan jienebe tjåenghkies </p>
<p><em type="bold">Jienebh bïevnesh: </em>Dov leah gyhtjelassh sjeavohthvoeten jïh sekretessen bïjre, bïeljelh Patientnämnden i Jämtlands län/ </p>
<p>Skïemtjijemoenehtse Jïemhten leenesne telefovne 063-14 75 60, 063-14 75 58 jallh 063-14 75 46. datne maahtah aaj e-påastem seedtedh patientnamnd@jll.se gåajkoe. guvviem åadtjoeh dov hoksedaarpojste jïh hoksebarkijh maehtieh dov skïemtjijebïevnesh lohkedh jis hokse jïh båehtjierdimmie lea ulmieh. Gaajhkh juktie dutnjien bööremes hoksem vedtedh. Ih datne daarpesjh dov skïemtjehistovrijem fïerhten aejkien soptsestidh.</p>
<p>Skïemtjijedaatalaaken mietie lea nuepie hoksebarkijidie dov journaalem jeatjah laantedigkeste aaj lohkedh. Datne goh skïemtjije edtja åålegh dejnie sïemedidh juktie barkijh vuesiehtimmie gaavhtan jeatjah skïemtjegåetijste edtjieh åadtjodh dov journaalem lohkedh.</p>
<p><em type="bold">Hoksevedtijem målsodh Hälsoval Jämtlands län / Healsoeveeljeme </em></p>
<p><em type="bold">Jïemhten leenesne </em>Jis datne healsoejarngem målsodh leenesne, eah barkijh desnie automateles åadtjoeh dov journaalem lohkedh. Datne goh skïemtjije tjuara voestes dåhkasjadtedh journaalem dov orre healsoejarngese vedtedh. Voestes aejkien datne barkijidie desnie gaskesadth, dah sijhtieh gihtjedh jis datne sïemedh dah dov journaalem lohkedh. </p>
<p><em type="bold">Bïevnesh dov journaalesne heerredidh </em>Jis dah hoksebarkijh åadtjoeh dov journaalem lohkedh tjuerieh dej leah hokserelasjovne datnine. Jis datne ennje sïjhth bïevnesh dov journaalesne heerredidh juktie eah gaajhkh hokseektievoeth Jïemhten leenesne maehtieh dejtie lohkedh jallh jeatjah hoksevedtiji gaskem dellie datne maahtah jiehtedh dejtie edtja heerredidh. Heerredimmiem maahta destie vaeltedh Jïemhten leenen laantedigkesne jis datne akute skïemtjijh, vaahrine dov hïegkem jïh dov healsoem, jïh ih maehtieh jïjtje bïevnesh vedtedh dejtie gïeh datnem huksieh. Eah åelieh reaktam utnieh bïevnesh sov maanaj bïjre heerredidh. Bïeljelh dov hokseektievoetem jis datne sïjhth jienebh bïevnesh dan bïjre, bïevnesh dov journaalesne heerredidh. </p>
<p><em type="bold">Jienebh bïevnesh: </em>Gihtjh dah barkijh dennie healsoejarngesne, goevtesisnie jallh dåastoevisnie gusnie datne leah båehtjierdimmiem jallh hoksem åådtjeme. Datne maahtah aaj jienebh lohkedh Socialstyrelsen njoelkedassine bïevneshtgïetedimmien bïjre jïh journaaletjaelemem healsoe- jïh skïemtjehoksesne (SOSFS 2008:14). Dah aaj gååvnesieh gaskem jeatjebem Socialstyrelsens/Sosialeståvroen webbesijjesne www.socialstyrelsen.se/regelverk/lagarochforordningar/patientdatalagen </p>
<p type="listitem">Laantedigkie gaskem jeatjebem registreeredh</p>
<p type="listitem">nomme, persovnenummere jïh adresse</p>
<p type="listitem">mïnnemh healsoejarngine, skïemtjegåetesne jïh baeniehokseklinihkine</p>
<p type="listitem">goerehtimmieh jïh båehtjierdimmieh</p>
<p type="listitem">diagnovsh</p>
<p type="listitem">skïemtjefeelemh</p>
<p type="listitem">ekonomeles transaksjovnh. reakta bïevnesh åadtjodh Göökte laakh gååvnesieh mah gïetedimmiem persovnebïevnesh regleredh – personuppgiftslagen/persovnebïevneselaake jïh patientdatalagen/skïemtjijedaatalaake. Jïemhten leenen laantedigkie lea persovnebïevnesetjirkijem moeni mij edtja vuartasjidh dov persovnebïevnesh reaktoeslaakan gïetedidh.</p>
<p>Persovnebïevneshtjirkije aaj edtja tjuvtjiedidh jis maamakt båajhtode dïedteles barkoevoetesne.</p>
<p>Jis naan sjïekenistie sovmh dejtie gïetedamme persovnebïevnesh leah båajhtode jallh jis eah gaajhkh desnie maahtah persovnebïevneshtjirkije datnem viehkehte dejtie staeriedidh.</p>
<p>Persovnebïevneshlaaken mietie datne reaktam åtnah akten aejkien kalenderejaepesne bïevnesh åadtjoeh mah persovnebïevnesh laantedigkien lea registreereme dov bïjre. Dïhte dïenesje namhtah.</p>
<p>Bïevnesh mah leah registreereme dov bïjre maahtah persovnebïevnesetjirkijistie Annette</p>
<p>Högstedt telefovne 063-14 76 62 åadtjodh.</p>
<p><em type="bold">Jienebh bïevnesh: </em>Personuppgiftslagen (PuL),www.datainspektionen.se/personuppgiftslagen </p>
<p><em type="bold">Dov persovnebïevnesh </em>Gosse datne hoksem Jïemhten leenen laantedigkesne ohtsedh naan bïevnesh dov bïjre registreeredh. Bïevnesidie daarpesje guktie maahta dutnjien buerie jïh vihties hoksem vedtedh jïh healsoe- jïh skïemtjehoksem dåeriedidh jïh buaranidh. </p>
<p type="listitem">Bokse 654, 831 27 staare</p>
<p type="listitem">Telefovne: 063-15 30 00</p>
<p type="listitem">e-påaste: jamtlands.lans.landsting@jll.se</p>
<p><em type="bold">Biobaanghke </em></p>
<p>Biobaanghke lea tjöönghkeme pryövemh mah hoksesne vaalteme jïh jienebh goh göökte askh spååredh. Dah pryövemh edtjieh maehtedh tjoelmedidh almetjasse gustie dejtie leah vaalteme.</p>
<p>Gaajhkh persovnebïevnesh personuppgiftslagen/persovnebïevneselaakeste, offentlighets- och sekretesslagen/byjjes- jïh sekretesselaakeste jïh patientdatalagen/skïemtjijedaatalaakeste vaarjelidh. Dah spååreme bïevnesh våarhkoeh guktie eah gaajhkh maehtieh dam vuejnedh. <em type="bold">Datne jïjtje veeljh </em></p>
<p>Biobankslagen/biobaanghkelaaken mietie edtjh datne goh skïemtjije bïevnesh åadtjodh jïh dah tjuerieh datnem gihtjedh jis guktie dov pryövemem åadtjodh spååredh jïh nåhtadidh.</p>
<p>Dïhte lea datne jïjtje gie nænnoestidh jis dah åadtjoeh pryövemem spååredh jïh mïsse åadtjoeh dam nåhtadidh. Datne åålegh reaktam åtnah dam jeatjahtehtedh, mohte pryöveme maam sleengki lea ihkuven aejkien haajpene.</p>
<p>Jis ovvihties jïh sïjhth dov nænnoestimmien bïjre ussjedidh maahta hijven årrodh sïemedidh dah åadtjoeh pryövemem boelhkem spååredh.</p>
<p>Datne maahtah dan mænngan, gåessakt, dam jeatjahtehtedh jïh tjaatsegem dievhtedh jïh seedtedh maam åadtjoeh gosse pryövemem vaeltedh. Jis datne tjaatsegem dan mænngan sïjhth åadtjodh, datne dam healsoejarngem jallh dåastovem gaskesadth gusnie hoksem åadtjoejih.</p>
<p><em type="bold">Datne buerebe hoksem dåarjoeh </em>Kvalitehteregisterh orre maahtoem lissiehtieh bööremes båehtjierdimmiealternatijvi bïjre jïjnjh suerkine. </p>
<p>Registerinie bïevnesh båehtjierdimmie jïh resultaati bïjre tjöönghkie ovmessie skïemtjijedåehkijste ellies laanteste. Dan gaavhtan maehtieh dejtie nåhtadidh hoksem ovmessie skïemtjegåetiej, healsoejarngi jïh jeatjah hoksesijjiej gaskem mohtedidh. Jienebh gïeh meatan, dan buerebe jïh vihtiesåbpoe dah statistihken bïevnesh sjidtieh. <em type="bold">Dov bïevnesh sekretessen mietie vaarjelidh </em>Dov bïevnesh kvalitehteregisterinie lea sekretessen mietie vaarjelamme jïh seamma vuekine goh journaalebïevnesh gïetede. Bïevnesh destie vaalteme gåessie ij dejtie guhkiem daarpesjh. Datne maahtah aaj jïjtje jiehtedh dah edtjieh dov bïevnesh destie vaeltedh jallh jeahtah datne ih sïjhth registreeredh sjïdtedh. </p>
<p><em type="bold">Jienebh bïevnesh: </em>Nationella Kvalitetsregister – www.kvalitetsregister.se </p>
<p><em type="bold">Dov pryövemh maehtieh biobaanghkine spååredh </em>Naan vïrrepryövemh jïh åadtjapryövemh mah hoksesne vaelteme spååroeh. Voestes iereste dejtie pryövemidie spååredh lea datne goh skïemtjije edtjh vihtiesåbpoe hoksem jïh båehtjierdimmiem åadtjodh, mohte pryövemidie aaj vyörtegs medisijnen dotkemasse. <em type="bold">nasjovneles kvalitehteregistere </em>Jïemhten leenen laantedigkie reektese naan aejkien persovnebïevnesh Nationella Kvalitetsregister/ </p>
<p>Nasjovneles kvalitehteregisterasse. Jis datne sïjhth daejredh mejtie registeeridie dov bïevnesh maehtieh spååredh, gihtjh dov dåakterem gosse desnie mïnnh.</p>
<p><em type="bold">Jienebh bïevnesh: </em>Vuartesjh laantedigkien webbesæjrosne, www.jll.se, bijjiebaakoen nuelesne Hälsa, sjuk- och tandvård -&gt;Regler och rättigheter för dig som patient jallh gaskesadth biobaanghkedïedtije Gunilla Widegren telefovnenummere 063-15 39 14. aaj hijven gåarede gyhtjelassh e-påastine seedtedh biobank@jll.se </p>
<p>Jienebh bïevnesh aaj nasjovneles webbesijjesne, www.biobanksverige.se</p>
</body></document>
