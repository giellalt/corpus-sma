<document xml:lang="sma" id="no_id"><header><title>&#13;
	Sydsamiska — Folkhälsomyndigheten&#13;
</title><genre code="admin"/><author><unknown/></author><wordcount>375</wordcount><conversion_status type="standard"/><availability><license type="standard"/></availability><multilingual/><origFileName>https://www.folkhalsomyndigheten.se/om-folkhalsomyndigheten/information-pa-minoritetssprak/sydsamiska/</origFileName><parallel_text xml:lang="fin" location="om-folkhalsomyndigheten.html"/><parallel_text xml:lang="fit" location="om-folkhalsomyndigheten.html"/><parallel_text xml:lang="sme" location="om-folkhalsomyndigheten.html"/><parallel_text xml:lang="smj" location="om-folkhalsomyndigheten.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mijjieh barkebe gaajhki reaktan åvteste hijven utnedh</p>
<p>Mijjen stilleme lea siebriedahken barkoem evtiedidh jïh dåarjodh mij healsoem freemmedh, ovhealsoem heerredidh jïh ovmessie hammoeh healsoeaajhtemistie vaarjelidh.</p>
<p>Mijjieh barkebe stilleminie reerenasseste, men sveeki mijjen barkoe ryöktesth åålmegidie. Dan sijjeste mijjieh sijjie gusnie maahtoeh jïh ektiebarkoem tjöönghkedh vuesiehtimmien gaavhtan regijovnide, laantedigkide jïh tjïeltide, leeneståvrojde jïh ïedtjeorganisasjovnide dej barkojne.</p>
<p>Buerie healsoe vihkielommes jieleminie jeenjemes almetjidie. Guhkiem lea almetji healsoe Sveerjesne buarani. Medtiejielemegåhkoe jeanene jïh aaj mubpieh væhtah vuesiehtieh healsoe buarane. Ellies mijjieh buerebe jielebe, men dah joekehts dej dåehkiej gaskem mij nuekemes jïh bööremes healsojne stuaranieh.</p>
<p>Stoerre laavenjasse mijjese lea dan gaavhtan dah vihkielommes åålmegehealsoegyhtjelasside prioriteradidh jïh meatan årrodh dah heerremigujmie loevenidh mah gååvnesieh guktie ellies åålmege buerie jïh seammavyörtegs healsoem utnieh.</p>
<p type="title">Daate leah naan daejstie åålmegehealsoegyhtjelassijste mejgujmie barkebe</p>
<list><p type="listitem"><em type="italic">Alkohole, narkotika, dopeme, dågkah jïh spïelh beetnegigujmie </em>Vihkeles ulmie mijjien barkose lea nåhtoem dågkeste jïh skaarah alkoholeste unniedidh. Mijjieh aaj barkebe narkotika- jïh dopemefrijjes siebriedahken åvteste jïh aaj spïelemiedtemem unniedidh. </p>
<p type="listitem"><em type="italic">Psykiske healsoe jïh byjjenimmietsiehkieh </em>Mijjieh barkebe psykijen ov-healsoem jïh jïjtjebovvemem heerredidh abpe åålmegisnie, jïh sjïere fokuse maanide jïh noeride. Mijjieh aaj barkebe seamma reaktah jïh nuepieh gaajhkide seamma saaht seksuellen jïh tjoeleidentiteete. </p>
<p type="listitem"><em type="italic">Sexuellen healsoe </em>Mijjieh heerreden barkojde aktanibie jïh fulkebe hiv:en jïh jeatjah seksuellen skïemtjelassi vööste. </p>
<p type="listitem"><em type="italic">Fysisken byjrese </em>Mijjen stilleme lea healsoeaajhtoeh byjresisnie aajhtsedh, heerredidh jïh gïetedidh. </p>
<p type="listitem"><em type="italic">Suetievaarjelimmie jïh suetiedihks skïemtjelassh </em>Mijjen dïedte åålmegen vaarjelimmieh suetiedihks skïemtjelassi vööste jïh iktesh evtiedimmiem goerehtidh infeksjovneskïemtjelasside dovne nasjovnesne jïh internasjonalesne. Mijjieh mijjen laboratorijinie analyseradibie jïh ryöjredibie pryövenassh goerehtidh sjïere suetiedihks skïemtjelasside abpe dygnem. </p>
<p type="listitem"><em type="italic">Vaccinasjovnh </em>Mijjieh rekommendasjovneh vedtebe reerenassese mah vaccinasjovnh edtjieh meatan årrodh dejnie nasjovnellen vaccinasjovnsprogrammine. Dan gaavhtan vihkeles daaletjen programmide vuartasjidh jis tjoerebe dejtie jeatjahtehtedh. </p>
<p type="listitem"><em type="italic">Antibiotikaresistense </em>Bakterierh mah resistensem evtiedamme antibiotikan vööste lea dåeriesmoere. Mijjieh maahtoem aktanibie jïh juekebe dovne hokside jïh åålmegidie maam maahta darjodh guktie aajhtemem unniedidh. Aaj vihkeles heerredidh skïemtjijh hoksesne suetiem åadtjoeh. </p>
</list><p type="title">Åenhks faaktah Folkhälsomyndigheten bïjre</p>
<list><p type="listitem">Folkhälsomyndigheten tsïengelen 1.b. 2014 tseegkisovvi.</p>
<p type="listitem">Daam gååvnese dovne Solnesne jïh Staaresne.</p>
<p type="listitem">Mijjieh medtie 500 barkijh.</p>
<p type="listitem">Åejvieladtje Socialdepartementen nuelesne.</p>
</list><p type="title">Gaskesadth</p>
<p>Privatealmetjh beagkohte 1177 Vårdguiden:se rååresjimmiej jïh viehkien åvteste jallh lihkemes hoksejarngese, infeksjovneklinihkese jallh vaccinasjovnedåastovasse medisijnen vuarjasjimmiem.</p>
<list><p type="listitem" xml:lang="nob"><em type="italic">Telefone </em>010-205 20 00 </p>
<p type="listitem" xml:lang="nno"><em type="italic">E-påaste </em>info@folkhalsomyndigheten.se </p>
<p type="listitem"><em type="italic">Påasteadressh </em>Folkhälsomyndigheten, 171 82 Solna Folkhälsomyndigheten, Box 505, 831 26 Östersund </p>
<p type="listitem" xml:lang="swe"><em type="italic">Guessieadressh </em>Nobels väg 18, Solna Campusvägen 20, Östersund </p>
</list><p type="title" xml:lang="sme">Covid-19</p>
<p>Vaarjelh datnem jïh mubpide suetiem geerjehtidh</p>
<p xml:lang="swe">Uppdaterat: 2020-05-18</p>
<p xml:lang="nno">Dela på LinkedIn</p>
</body></document>
