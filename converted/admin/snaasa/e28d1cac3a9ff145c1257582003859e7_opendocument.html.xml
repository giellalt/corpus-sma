<document xml:lang="sma" id="no_id"><header><title>Snåase - aktivyøki eatnaminie</title><genre code="admin"/><author><unknown/></author><year>2014</year><wordcount>690</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.snasa.kommune.no/nordtrondelag/snasa/snasak.nsf/print/E28D1CAC3A9FF145C1257582003859E7?OpenDocument</origFileName><parallel_text xml:lang="nob" location="ae2ac935ac7d2625c125753c00436677_opendocument.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Snåase - aktivyøki eatnaminie</p>
<p>Dïhte mij Snåasem buerkeste lea dïhte tjaebpies eatneme orkidejigujmie, Snåasenjaevrie, kultuvreeatneme, vuemieh jïh doh stoerre vaerieh.</p>
<p>Låarhte-Skæhkeren åålmegelaante akte stoerre bielie tjïelteste, jïh tjïelte maahta jijtjemse mierhkevaaroenommine Åålmegelaantetjïelte nammoehtidh.</p>
<p>Almetji gaskem jiehtieh mijjen akte kvaadratekilomeetere jïh akte gøølemejaevrie fïere-guhte, jïh dïhte gujht aaj saatnan.</p>
<p>Snåase aaj akte saemien jarnge aktine jïjtsinie maanaskuvline jïh internatine åarjelsaemien maanide, dïhte åarjelsaemien museume jïh kultuvrejarnge Saemien</p>
<p>Sïjte jienebh saemien institusjovnigujmie. Snåase dïhte aajnehke tjïelte åarjelsaemien dajvesne mij lea meatan saemien gïelen reereme-dajvesne.</p>
<p>Snåasen tjïelte golme njealjehts Stientjeste jïh nov gujht aktem tæjmoem Namsovseste. Dovne E6 jïh ruevtieraajroe Snåasen tjïrrh juhtieh. Snåasenjaevrien</p>
<p>mehkesne dïhte båeries reeremejarnge Viosen, jïh ånnetji guhkiebasse bæjjese lea daan-beajjetje jarnge. Dam sertiesti gosse ruevtieraajroe diekie bøøti 1926.</p>
<p>Snåase akte sïejhme dajvetjïelte. Jïjnjh altese jieliemassem jåarhteste jïh skåajjeste veedtjieh, mah lea voenen vihkelommes jielemh. Dej minngemes jaepiej</p>
<p>tjïelte jiene-jienebh barkoesijjieh industrijesne åådtjeme. Snåase akte åajvoeh sijjie årrodh, dovne dejtie mah voenesne berkieh jïh dejtie mah Stientjese</p>
<p>jïh jeatjah tjïeltine byjreskisnie minnieh.</p>
<p><em type="bold">Smaavemaanafuelhkese </em>Snåasen tjïelte akte buerie sijjie baajedidh maanide byjjenidh. Maanagiertesijjieh leah dejtie mah dam ohtsedieh, tjïelten faaleldahkine jallh dejnie </p>
<p>private. Tjïelten njieljie maanaskuvlh, akte dejstie akte skuvle åarjelsaemien maanide. Dïhte leavloem beaja saemien maanah edtjieh aktem veele øøhpehtimmiem</p>
<p>gïelesne jïh kultuvren bïjre åadtjodh. Åarjel-saemiej skuvlen learohkh Rørosen raejeste åarjene jïh noerhtese Lyjmeden/Raavrevijhken gåajkoe. Saemieskuvlen</p>
<p>lihke aaj akte åarjelsaemien kultuvregåetie gusnie jïjnjh saemien eetath. Saemiedigkie jiene-jienebh barkoeh Snåasese beaja. Akte ïedtjijes evtiedimmie</p>
<p>daennie suerkesne. Dïhte saemien kultuvregåetie, Saemien Sïjte, stoerre stueriedimmiesoejkesjh åtna. Snåasen akte noereskuvle gaajhkide learohkidie.</p>
<p>Jåarhkeskuvlen faaleldahkh lea Kråangkesne, gåabph busse jåhta fïerhten biejjien.</p>
<p><em type="bold">Sjïere sjædtoeh </em>Dïhte mij voenem vïhtesje lea doh sjïere sjædtoeh mah gååvnesieh. Bergsåsesne, eevre jarngen lihke, jïh Finsåsmaarkesne stoerre jïh ræjhkoes gaavnoeh </p>
<p>orkidejijstie. Snåasen tjïelte lea Marisko veeljeme goh altese tjïelten blomma, jïh dïhte aaj dïhte goere tjïelten mïerhkesne. Abpe 17 joekehts orkidejh</p>
<p>tjaalasovveme tjïeltesne. Ij leah ajve gellie aarhth, aaj gellie dejstie. Aktene sijjesne Finsåsmaarkesne gååvnese bijjelen 3600 Marisko. Dïhte faavroes</p>
<p>orkideje lea dïhte støøremes jïh hïervehkommes dejstie aarhtijste. Seamma Finsåsmaarkesne aaj dïhte sveekes Huldreblomen. Daate orkideje joekoen geerve</p>
<p>gaavnedh, bene jis daarjah gåabph edtjh vaedtsedh Finsåsmaarkesne maahtah dam gaavnedh. Aktene sijjesne tjaalasovvi abpe luhkiegøøkte mah rïesin aktene onne</p>
<p>sijjesne. Daate joekoen sjïere Skandinavijesne. Dïhte kaalhkeræjhkoes dajve lea mannasinie gaajhkh orkidejh gaavnoes Snåasesne.</p>
<p>Bergsåsen eatnemereservatesne, mij aalka Snåasen jarngen lïhke, akte eatnemebaalka gusnie bïevnesh sjædtoej bïjre daennie dajvesne.</p>
<p><em type="bold">Vijreme jïh gøøleme. </em>Snåase akte paaradijse disse mij ïedtjh åtna ålkone fealadidh. Daesnie bijjelen 2000 kvaadratekilomeeterh fealadæmman, råhtoej raejeste guevteli raajan. </p>
<p>Bijjelen gøøktestoerretjuetie gøølemejaevrieh gååvnese, jïh ij leah darhkh dovres vijredh jallh gøøledh. Fïerhten jaepien medtie 350 sarvh gehtjieh jïh naa</p>
<p>stoerrre låhkoem rieksegijstie. Veljesne jeatjah vijrijste aaj. Disse mij ïedtjh åtna gøøledh ij leah daerpies vaeresne minnedh. 118 kvaadratekilomeeterh</p>
<p>Snåasenjaevrie dusnie gællan,klitnjedeminie vuertieminie. Daesnie tjaebpies guelieh jïh aaj stoerre guelieh. Snåasenjaevresne dååpmehkh vaalteme mah leah</p>
<p>mahte 12 kilo. Jaevrien akte jïjtse stoerre-dååpmehketjïerte seamma goh Mjøsan. Tjïelten sisnjelds bieline, krïensen vøøste, gaavnebe Låarhte-Skæhkeren</p>
<p>Åålmegelaante, dïhte gåalmede støøremes åålmegelaante laantesne. Snåasesne utnebe aaj naa jïjnjh juvrh goh råate, gierhkieh, duvrieh jïh vaanhterdimmie</p>
<p>snöölhkh.</p>
<p><em type="bold">Kultuvrevoene </em>Snåasen tjïelten akte ræjhkoes jïh vijries kultuvrejieleme. Musihkejieleme lea joekoen hijven jïh daesnie maahtah jïjnjem gïehteldidh. Gellie faaleldahkh, </p>
<p>dovne laavlomen, musihken, teaterem jïh gaarsjelimmien sisjnjeli. Volleyball jïh juelkietjengkere stenkieh, seamma treavkavuetjeme jïh tjoejkeme. Aaj åenehks</p>
<p>geajnoe Bjørganen gåajkoe jïh dejtie alpinedeavide dusnie. Jïjnjh dejstie orre almetjijstie kultuvrejieliemasse lea tjïelten kultuvreskuvlen tjïrrh båateme.</p>
<p>Kultuvreskuvle faaleldahkem vadta gaajhkesidie mah dam sïjhtieh jïh skuvlem vaedtsieh.</p>
<p><em type="bold">Eadtjohke båetije biejjieh </em></p>
<p>Jaepien 1999 åehpies sjïdti sjïere mineralegaavnoeh lij vueptiestamme vaerine. Akte dajve gusnie ålvoes stoerre veahkah easkoegierkine jïh magnesittine</p>
<p>joekoen hijven vuekine, maahta jijnjem jiehtedh båetije biejjide, jïh stoerre bigkedimmie voenesne buektedh. Daelie barkeminie dejtie gaavnojde</p>
<p>goerehtalledh, guktie voenen årrojh stoerre vuartoeh utnieh maam daate sæjhta båetije biejjien buektedh.</p>
<p><em type="bold">Sïeterevoene Snåase </em>Mænngan åålmegelaante tseegkesovvi, stuerebe fokusem miehtjiesvierhtide, kultuvreeatnamasse jïh sïeterevuekide, dellie Snåasen laanteburriealmetjh vihth </p>
<p>aalkeme sïeterdidh. Gellie sïeterh Snåasesne ohtje-fealadimmiejgujmie giehtelieh mah våaromem utnieh mielhkiedorjesasse sïeterisnie.</p>
<p><em type="bold">Guektienkultuvrelle tjïelte </em>Snåase tseegkeme goh akte vihkeles jarnge dan åarjelsaemien kultuvrese. Åarjel-saemiej skuvle, åarjelsaemien maanagierte, Saemien Sïjte </p>
<p>båatsoeburriejreereminie jïh Saemiedigkine, saemieraadijove, åarjelsaemien hearra jïh Snåasem guektiengïeline tjïeltine tseegkeme, dejnie viehkiehtieh.</p>
<p>Stuerebe fokusen tjïrrh dan åarjelsaemien gïelese jïh evtiedimmiebarkose, tjïelte sæjhta viehkiehtidh dovne åarjelsaemien gïelem jïh kultuvrem nænnoestidh.</p>
<p>Sist oppdatert  03/24/2009</p>
</body></document>
