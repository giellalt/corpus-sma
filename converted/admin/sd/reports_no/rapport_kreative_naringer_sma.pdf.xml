<document xml:lang="sma" id="no_id"><header><title>Sjugniedihks jieleme – akte ovnuhteme nuepie saemiedigkieraerien dahkoesoejkesje kultuvrelle- jïh sjugniedihks jieliemasse</title><genre code="admin"/><author><unknown/></author><year>2017</year><wordcount>2138</wordcount><conversion_status type="standard"/><availability><license type="standard"/></availability><parallel_text xml:lang="nob" location="rapport_kreative_naringer_nob.pdf"/><parallel_text xml:lang="sme" location="rapport_kreative_naringer_sme.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p><em type="bold">SJUGNIEDIHKS JIELEME –  AKTE OVNUHTEME NUEPIE  </em>SAEMIEDIGKIERAERIEN DAHKOESOEJKESJE KULTUVRELLE- JÏH </p>
<p>SJUGNIEDIHKS JIELIEMASSE</p>
<p><em type="bold">Boelhke:</em> <em type="bold">Mïetsken 2017 – Goeven 2019</em> </p>
<p><em type="italic">1 AALKOE</em> </p>
<p>Saemiedigkie sæjhta jåerhkedh fokusem bïejedh jielemeevtiedæmman mij saemien tjeahpoem jïh tjeahpoevuekieh våaroeminie åtna. Daate gujht maahta gellie barkoesijjieh sjugniedidh Saepmesne båetijen aejkien. Saemien kultuvre- jïh sjugniedihks jielemeaktöörh monnehke aarvoesjugniedimmiem buektieh, seamma tïjjen goh aerpievuekieh jïh kultuvre jåerhkieh jïh guhkiebasse evtiesuvvieh.</p>
<p>Kultuvre- jïh sjugniedihks jieleme akte suerkie mij tjarke sjïdtedeminie. Ovrehte 7 millijovnh almetjh leah fasseldamme daennie suerkesne Europesne. 20 % dejstie mah kultuvrejielemesuerkesne berkieh leah vuelelen 30 jaepieh.  Lea daejriehtamme akte jielije kultuvrejielemebyjrese maahta viehkiehtidh guktie almetjh tuhtjieh fryöjstehkåbpoe aktene regijovnesne årrodh, sijjen ööhpehtimmiem desnie vaeltedh jallh desnie barkedh. Dotkije Richard Florida Amerijhkeste jeahta  buektiehtidh sjugniedihks jïh jolle ööhpehtamme daajroebarkijh ribledh lea dïhte vihkielommes krïevenasse juktie sjïdtedimmiem jïh evtiedimmiem sjugniedidh aktene regijovnesne.</p>
<p>Saemiedigkie aktem dahkoesoejkesjem kultuvrejieliemidie nænnoesti 2013-2016. Daate dahkoesoejkesje akte guhkiebasse barkoe jïh orrestimmie dehtie evtiebistie dahkoesoejkesjistie jïh lea faamosne mïetsken 2017 raejeste dovne 2019.</p>
<p><em type="italic">2   MIJ AKTE SJUGNIEDIHKS JIELEME?</em> </p>
<p>UNESCO daam tjïelkestimmiem åtna aktede kultuvrelle jïh sjugniedihks jieliemistie: <span type="quote">“Sectors of organised activity whose principal purpose is the production or reproduction, promotion, distribution and/or commercialisation of goods, services and activities of a cultural, artistic or heritage-related nature.”</span></p>
<p>Jaepien 2013 raejeste Saemiedigkie lea daam jielemem gohtjeme kultuvre-jieleme. Saemiedigkie dååjrehte <span type="quote">«kultuvrejieleme»</span> maahta mujvies årrodh jïh dam baakoem båajhtoehlaakan guarkedh dan åvteste vuesiehtimmien gaavhtan beapmoe jïh fealadasse maehtieh akte bielie årrodh saemien kultuvreste. Jaepien 2017, gelliej jaepiej mænngan goerehtallemigujmie jïh tjïelkestimmiejgujmie, maahta jiehtedh kultuvrelle jïh sjugniedihks jieleme vielie åtnasåvva daelie. Dovne Kultuvreraerie jïh Innovasjovne Nöörje daam dïejvesem nuhtjieh. Saemiedigkie aaj sæjhta daam dïejvesem nuhtjedh daehtie raejeste.</p>
<p>Saemiedigkie edtja viehkiehtidh guktie saemien tjiehpiedæjjah jïh kultuvreaktöörh edtjieh sijjen baalhkah lissiehtidh guktie dah edtjieh mae-htieh jieledh sijjen barkoste. Dam edtjebe darjodh ovmessie stuerebe jïh unnebe råajvarimmiej tjïrrh, jïh mijjen dåarjoeöörnegi tjïrrh.  Seamma tïjjen Saemiedigkie edtja skreejrehtidh orrelaakan ussjedidh jïh jienebh fokusem utnieh seamma suerkien sisnjelen.</p>
<p><em type="bold">Ulmiedåehkie</em> dan barkose sjugniedihks jieliemasse lea smaave sïelth mah suerkiejgujmie berkieh goh  deallahtimmie, beagkoehtimmie, kommer-sialiseradimmie, maarhkedoekeme jïh/jallh doekeme kultuvrelle vuekijste. </p>
<p>Saemiedigkien gaavhtan daate akte fokuse daejtie sjugniedihks jieliemidie, gusnie saemien tjeahpoe jïh kultuvrevuekieh leah barkoen jarngesne:•  Arkitektuvre•  Hammoedimmie•  Daataspïelh•  Filme•  Lidteratuvre•  Musihke•  Reklaame•  Trygkeme meedijah•  TV jïh raadijove•  Våajnoes tjeahpoe•  Darjoje tjeahpoe</p>
<p>Duedtie aaj tjïelkestimmien nualan båata mij gohtjesåvva sjugniedihks jieleme. Duedtie jïjtse dåarjoeöörnegh jïh sjïere fokusesuerkieh åtna mah leah ryöktesth stuvreme duedtiejieliemasse jïh duedtievytnesjæjjide. Saemiedigkien akte jïjtse fokuse kultuvrese jïh kultuvreråajvarimmide, gusnie fokuse ij leah dan ekonomeles bealan barkoste. Saemiedigkie aaj aktem sjïere fokusem åtna saemien fealadassese, aalkoe- jïh kombinasjovnejieliemidie. Sjugniedihks jieleme aktem nænnoes ektiedimmiem åtna gaajhkide daejtie jieliemidie jïh akte laavenjostoe öörnegi dåaresth gååvnese.</p>
<p><em type="italic">3 STATUSEKULTUVRE-JÏH</em> <em type="italic">SJUGNIEDIHKS JIELEME</em> </p>
<p>Doh jeanatjommes sjugniedihks jielemesïelth Saepmesne maehtieh dïe-jvesen nualan båetedh man nomme mikrosïelte.  Akte mikrosïelte lea tjïelkestamme goh akte sïelte mij gaskem nulle jïh njieljie barkijh åtna. Laavenjostoe akte vihkeles dïejvese daejtie sïeltide. Fåantoe man åvteste numhtie maahta årrodh gellieh dejstie sïeltijste leah smaave jïh dah leah sinsitnide jearohke  jis edtjieh lyhkesidh. Vååjnoe goh sïelth sjïdtedieh gosse laavenjostoeh, jïh laavenjostoe lea kultuvresne dejtie sïeltide mah sjugniedihks jielieminie gïehtelieh. Gellieh aaj guejmievoetem tseegkieh juktie stuerebe barkoeh åadtjodh.</p>
<p><em type="italic">3.1 KULTUVRE-JÏHSJUGNIEDIHKSJIELEMEABPELAANTESNE </em></p>
<p>2017 aalkoelisnie gaektsie sïelth luhkie sïeltijste Nöörjesne, njieljie jallh vaenebh barkijh utnin.  Åesiestimmie mikrosïeltide lij medtie 23 % de-htie ållesth åesiestimmeste jieliemisnie.4 Taalh Statistisk sentralbyråeste vuesiehtieh, dejstie aktegsaajhteresïeltijste  mah tseegkesovvin 2009  ajve 21 % lin annje eadtjohke 2014. Aaksjasïeltide ajve 27 % lin annje eadtjohke 2017.</p>
<p>Nöörjen reerenasse aaj fokusem åtna sjugniedihks jïh kultuvrelle jielie-masse. Kultuvredepartemeente 70 millijovnh kråvnah daan jieliemasse dåarjoeji. Ovrehte 30 millijovnh Innovasjovne Nöörjese juhtieh jïh 10 millijovnh kråvnah akten öörnegasse juhtieh mij edtja viehkiehtidh regijonaale suerkieevtiedimmine.</p>
<p><em type="italic">3.2 SAEMIENKULTUVRE-JÏHSJUGNIEDIHKSJIELEME</em> </p>
<p>Naakede destie mij saemien kultuvre- jïh sjugniedihks jielemem buerkeste lea dïhte daamtaj lea eevtjeme aktede nænnoes idealismeste jïh bielelen profesjonelle gïehtelimmie. Kultuvrebiehkie jieliemisnie lea naakede mij guhkies roehtsh saemien siebriedahkesne åtna, men daate aaj sæjhta jiehtedh dïhte akte jieleme aktine stoerre ovnuhteme nuepine. Dah mah saemien kultuvrejielemen sisnjelen gïehtelieh leah daamtaj sijjen sïeltem tseegkeme jïjtsh tjiehpeles ulmiej gaavhtan jïh dah sijhtieh saemien kultuvrem jïh identiteetem nænnoestehtedh tjeahpoen tjïrrh.</p>
<p>Saemien kultuvre- jïh sjugniedihks jielemen sisnjelen akteg-saajhteresïelte (daaroen ENK) jïjtjereerie jallh byögkeles gïehtelimmieh (NRK, gærjagåetie, våarhkoe), jïh doh jeanatjommesh kultuvre- jïh sjugniedihks jielemeaktöörh vaaroeh jïh dïenesth doekemasse darjoeh. Jaepien 2014 lij ållesth medtie 150 sïelth Saemiedigkien gïehtelimssu-erkesne dåarjose jielemeevtiedæmman (SJE-dajve). ENK ij dïedtem utnieh reeknehlåhkoem deelledh jïh dan åvteste akte haesteme orreme aktem hijven guvviem ekonomijeste sjugniedidh aktene tjåenghkies saemien kultuvrejieliemisnie.</p>
<p>Gosse ij meatan vaeltieh meedijah jïh kultuvreinstitusjovnh dellie doh kultuvrebaseradamme sïelth smaave jïh ekonomeles prååsehke. Goh</p>
<p>ENK daah sïelth eah leah dan nænnoes, jïh doh sjyöhtehke almetjh maaje jeatjah barkoem utnieh lissine. Dellie akte haesteme sjædta sïeltem evtiedidh akten sïelteekonomeles gïehtelæmman mij dïenestem vadta. Dagke ulmie ij leah darhkh sïeltem juhtedh, men vielie <span type="quote">«tjeah-poen åvteste barkedh goh tjeahposte»</span> . Ryssevik jïh Dahlen (2015) goerehtimmie noerhtenöörjen filmesuerkien bïjre daam vihteste.  Vååjnoe goh dah mah filmesuerkien sisnjelen berkieh aaj tjuerieh bieli-etïjjen barkoem lissine utnedh juktie bïerkenidh.</p>
<p>Gosse mijjieh aalkoelisnie daennie kapihtelisnie jiehtebe sjugniedihks jieleme aktem nuepiem åtna, dellie vïenhtebe aktöörh maehtieh akten orre maarhkedese båetedh, dah maehtieh orre dorjesh darjodh jallh fokusem utnedh daennie laantesne jallh ålkoelaantesne, jïh mijjieh jienebh sïjhtebe mah kultuvrejielemesïeltigujmie nierhkieh. Dïhte sjugniedihks jieleme Saepmesne aaj aktem faamoegaaltijem åtna aktööri skraejrien tjïrrh jïh dïsse byöroe stuerebe leavloem bïejedh. Seammalaakan fokusen bïjre dïsse sjïere dejnie mij lea saemien.</p>
<p><em type="italic">4 ULMIE</em> </p>
<p>Saemiedigkien dååjrehtimmien gaavhtan suerkien bïjre mænngan dejnie voestes dahkoesoejkesjinie kultuvrejielemen bïjre nïerhki, jïh dan urremes dotkemen gaavhtan suerkesne, Saemiedigkie lea daam ulmiem saemien kultuvre- jïh sjugniedihks jieliemasse gaavnehtamme:</p>
<p>Jienebh sjugniedihks jielemeaktöörh mah viehkine saemien kultuvre-vuekijste nænnoes sïelth sjugniedieh mah dïenestem vedtieh jïh guhkiem jielieh</p>
<p>Goerehtimmien mietie maam Norut tjïrrehti jaepien 2014 doh jean-atjommes saemien kultuvrejielemesïelth leah aktegsaajhteresïelth. Ryssevik jïh Dahle (2015) aaj sijjen dotkemisnie gaavnehtieh sïelth filmesuerkien sisnjelen Noerhte-Nöörjesne leah smaave jïh ekonomeles viesjies. Gosse dam ektiedimmesne vuajna vaenie aktegsaajhteresïelth leah eadtjohke 5 jaepieh mænngan jïh gellieh dejstie sïelte-aajhterijstie tjuerieh bielietijjen barkoem utnedh lissine, dellie reaktoe jïh vihke-les dåarjoehtidh sïelth buektiehtieh guhkiem jieledh jïh dah nænnoes sjidtieh.</p>
<p>Juktie ulmiem jaksedh dle vihkeles jieleme evtiesåvva akten kombi-nasjovnen tjïrrh maahtoelutnjemistie, viermie, laavenjostoe, kapitaale, identiteete jïh idealisme. Daej sjïeki gaavhtan libie veeljeme fokusem utnedh daejtie bielieulmide daan boelhken.</p>
<p><em type="italic">BIELIEULMIE:</em>1.  Daajroem lissiehtidh saemien kultuvre- jïh sjugniedihks jielemesu-erkien bïjre2.  Maallem sjugniedidh prosjektesne <span type="quote">«Sjugniedihks tjïelte»</span> mij viehke-hte guktie jieleme sjïdtede3.  Viermiesijjieh tseegkedh jïh tjåadtjoehtidh4.  Maahtoem lutnjedh kultuvre- jïh sjugniedihks jielemeaktööride5.  Dåarjoeöörnegidie jåerhkedh jïh evtiedidh ryöktesth stuvreme sïelti vööste </p>
<p><em type="italic">5  RÅAJVARIMMIE</em> </p>
<p>Juktie ulmiem jaksedh dle tjuara gellie råajvarimmieh jåerhkedh jïh tjuara jeatjah råajvarimmiejgujmie nierhkedh. Daennie kapihtelisnie sïjhtebe vïjhte ovmessie råajvarimmieh åehpiedehtedh.</p>
<p>Eevre bijjemes lea Saemiedigkien fokuse saemien kultuvre- jïh sjugniedihks jieliemasse buerkiestamme figuvresne vuelielisnie.ealáhusain</p>
<p><em type="italic">5.1 DJE</em>Minngemes aejkien akte goerehtimmie dorjesovvi saemien kultuvrejiel-emesuerkien bïjre lij jaepien 2012, jïh Norut dam darjoeji. </p>
<p>Dïhte sjugniedihks jieleme varke jarkeleminie. Daerpies lissiehtamme daajroem utnedh mej krïevenassi bïjre saemien kultuvre- jïh sjugniedihks jielemesïelth tjuerieh utnedh jis edtjieh guhkiebasse evtiesovvedh jïh sjïdtedidh. Daate daerpies ihke Saemiedigkie edtja maehtedh sjïehte-ladtedh juktie jienebh bïerkenieh dej voestes gïerve tseegkemejaepiej, jïh ihke jienebh sïelth stuerebe dïenestem åadtjoeh guhkiebasse. Ihke Saemiedigkie edtja maehtedh reaktoe råajvarimmiejgujmie nïerhkedh båetijen aejkien goerehtimmieh daarpesjibie mah mijjese daajroem vedtieh mïsse Saemiedigkie byöroe fokusem bïejedh.</p>
<p><em type="italic">5.2 SJUGNIEDIHKSTJÏELTE</em>«Sjugniedihks tjïelte” akte orre sjïere fokusesuerkie Saemiedigkeste. Juk-tie aktem stuerebe barkoedajvem utnedh, Saemiedigkie sæjhta meatan vaeltedh jïh vielie laavenjostedh tjïeltigujmie jïh jielieminie. Vihkeles tjïeltide jïh jieliemidie meatan vaeltedh jïh dejgujmie laavenjostedh akten aareh boelhken, guktie daate barkoe tjïeltestuvremisnie jïh dej guejmiej luvnie gårrelge mah leah meatan. </p>
<p>Jaepesne 2017 Saemiedigkie edtja aktem maallem darjodh sisvegen bïjre, jïh guktie edtja dam praktihkeles tjïrrehtidh. Voestes boelhke sæjhta årrodh goerehtalledh guktie tsiehkie lea daelie. Dan mænngan vaajteles tsiehkiem båetijen aajkan goerehtalledh. Akte analyjse daejstie göökte tsiehkijste sæjhta såemies tjïelke råajvarimmieh vedtedh. Jïjtjehke tjïrrehtimmie edtja dorjesovvedh aktene ektiebarkosne Saemiedigkmaallem evtiedidh jïh darjodh rååresjimmesne byjngetje guejmiejgu-jmie. Jaepesne 2018 edtja prosjektem tjïrrehtidh aktene tjïeltesne Saep-mesne. Daate tjïelte sæjhta piloteutniejinie sjïdtedh.</p>
<p><em type="italic">5.3 MAAHTOELUTNJEME</em> </p>
<p>Maahtoelutnjeme lea vihkeles jïh Saemiedigkie sæjhta jåerhkedh fokusem utnedh dïsse. Vihkeles fokusem utnedh dan ekonomeles aspektese daennie jieliemisnie dan åvteste gellie kultuvreaktöörh eah jïjtsasse vuejnieh goh entreprenöörh. Dam byöroeh darjodh dastegh dah edtjieh maehtedh jieledh  destie mejnie gïehtelieh.</p>
<p>Sïelteevtiedimmieprogramme Dáhttu lea akte såemies råajvarimmijste Saemiedigkeste gosse lea maahtoelutnjemen bïjre. Mænngan Dáhttu eelki jaepien 2014, 5 programmh leah tjïrrehtamme. Ållesth medtie 60 sïelte-aajhterh programmem tjïrrehtamme. Daesnie såemies lahtestim-mieh dejstie mah lin meatan programmesne, mejnie dah lin madtjele-sommes:<span type="quote">«Viermie. Gaskeseguejmieh åadtjodh. Nåhtoem sinsitneste åadtjodh»</span><span type="quote">«Mubpieh råakedh seamma tsiehkesne»</span></p>
<p>Akte orre råajvarimmie jaepide 2017 jïh 2018 lea Dáhttu 2.0 mij akte programme mij lea evtiedamme saemien kultuvre- jïh sjugniedihks jiel-emesïeltide mah syjhtedassh utnieh sjïdtedidh. Programmesne göökte fysiske tjåanghkoeh jïh göökte webinaarh. Akte tjåanghkoe sæjhta aktene meessesne årrodh ålkoelaantesne. Gellie aktöörh aktem voenges/regijonaale maarhkedem utnieh. Dotkeme vuesehte jis edtja dïenestem lissiehtidh dellie sïelth tjuerieh maarhkededajvem vijriedidh.  Daate sæjhta åejviefokusinie årrodh Dáhttusne 2.0.</p>
<p>Boelhken 2017-2020 lea soejkesjamme Saemiedigkie edtja göökte Dáhttu 2.0 programmh jïh aktem Dáhttu 1.0 programmem tjïrrehtidh.</p>
<p><em type="italic">5.4 KULTUVRE-JÏHSJUGNIEDIHKS JIELEMEKONFERANSE</em>Njoktjen 2017 konferanse öörnesovvi Guovdageaidnusne. Ållesth 90 almetjh lin meatan konferansesne byögkeles jïh privaate suerkeste. Kultuvrejielemekonferanse akte vihkeles gaavnedimmiesijjie smaave jïh stoerre aktööride aktene saemien kultuvre- jïh sjugniedihks jielemeeat-namisnie gusnie gåhkoeh leah stoerre. Mijjieh daejrebe jeenjesh oktegh tjahkesjeminie barkeminie, guhkede mubpijste seamma suerkesne. Smaave sïeltide, mah sijhtieh jieliemassem sijjen stoerre ïedtjeste, sijjen maahtoste jïh daajroste åadtjodh, dle raaktan laavenjostoe jïh viermieh vihkeles. Saemiedigkien kultuvre- jïh sjugniedihks jielemekonferanse edtja dan åvteste annje dïhte vihkielommes gaavnedimmiesijjie årrodh gaajhkesidie mah saemien kultuvre- jïh sjugniedihks jielemen sisnjelen berkieh. </p>
<p>Mubpie kultuvre- jïh sjugniedihks jielemekonferanse edtja årrodh jaepien 2019. Juktie aktem sjyöhtehkåbpoe areenam sjugniedidh Sae-miedigkie sæjhta aktem programmeraeriem nammoehtidh mesnie ovmessie aktöörh suerkien sisnjelen. Daate dorjesåvva juktie gorredidh programme sjeahta dovne sisvegen jïh tjïrrehtimmien bïjre.</p>
<p><em type="italic">5.5 TSEEGKIJE-,SKÅÅRVEME-JÏH EVTIEDIMMIEDÅARJOE</em>Saemiedigkien dåarjoeöörnegi tjïrrh maahta ohtsedh: • Tseegkijedåarjoe (boelhke 1 jïh boelhke 2) • Skåårveme- jïh jallh evtiedimmiedåarjoe </p>
<p>Budsjedte kultuvre- jïh sjugniedihks jielemen ohtsemebaseradamme dåarjoeöörnegasse lea 1.000 000 kråvnah, jïh öörnegen akte ræhpas ohtsememierie. Saemiedigkie gellie hijven ohtsemh dååste gåabpegen öörnegasse fïerhten jaepien. Mijjieh tuhtjebe vihkeles mijjieh abpe tïjjen maehtebe öörnegh faalehtidh mejtie aktöörh daarpesjieh. Edtja öörnegidie staeriedidh dan daajroen mietie maam åadtjobe DjE:n tjïrrh.</p>
<p>Akten reektehtsen mietie daajroevierhkeste dle dah mah kultuvrelle jielieminie gïehtelieh, soptsestieh dah jienebh maarhkedegoerehtimmieh tjïrrehtieh goh jeatjah jielemh darjoeh, jïh doh kultuvrelle jielemh mah stööremes dïenestem utnieh mah dam darjoeh . Åestijegoerehtimmieh leah akte gellijste suerkijste mïsse Saemiedigkie fokusem åtna dan åvteste daate sæjhta sïeltide vyörtegs bïevnesh vedtedh maarhkedevåaromen bïjre. Sïelten gaavhtan iktesth vihkeles daejredh gie åestije lea.</p>
<p><em type="italic">5.6 BIELIEULMIEHEKTESNEVUAJNEME RÅAJVARIMMIEJGUJMIE</em> </p>
<p>Tabellesne vuelielisnie bielieulmieh leah ektiedamme  råajvarimmiejgujmie ektine. <em type="bold">BielieulmieFoksusesuerkie*</em> 1.  Daajroem lissiehtidh saemien kultuvre- jïh sjugniedihks jielemesuerkien bïjre1+5 2.  Maallem sjugniedidh prosjektesne <span type="quote">«Sjugniedihks tjïelte»</span> mij viehkehte guktie jieleme sjïdtede 3.  Viermieareenah tseegkedh jïh tjåadtjoehtidh 1+2+3+5 4.  Maahtoem lutnjedh kultuvre- jïh  sjugniedihks jielemeaktööride 1+2+3+5 5.  Jåerhkedh jïh evtiedidh dåarjoeöörnegidie ryöktesth stuvreme sïelti vööste 1+4 </p>
<p>*Råajvarimmieh leah: (1) DjE, (2) Sjugniedihks tjïelte, (3) Maahtoeevtiedimmie,  (4) Kultuvrejielemekonferanse jïh (5) Dåarjoe</p>
<p><em type="italic">6 BÅETIJEN AEJKIEN VISJOVNH  </em></p>
<p>Maahta vååjnedh goh kultuvre- jïh sjugniedihks jieleme lea akte sjïere fokusesuerkie gellide laantide jïh regijovnide. Gaajhke vååjnoe goh kultuvre- jïh sjugniedihks jieleme lea daajbaaletje daelie. Saemiedigkie varke fokusem utni kultuvre- jïh sjugniedihks jieliemasse jïh dan åvteste aktem sjïere maahtoem dan suerkien bïjre reebleme. Saemiedigkie aaj aktem eadtjohke politihkem åtna mij smaave siebriedahkide sjeahta. Saemiedigkie sæjhta væjkalommes årrodh kultuvre- jïh sjugniedihks jielemesuerkesne  Saepmesne båetijen aejkien, jïh mijjieh edtjebe fokusem stuvredh dennie barkosne mij lea jïjtjene kultuvren bïjre. Lissine njieljie jeatjah suerkieh mijjen uvte vuejnebe mejtie sïjhtebe fokusem utnedh båetijen aejkien:</p>
<p><em type="bold">Filmeproduksjovne. </em>Ryssevik jïh Dahlen mietie (2015) Noerhte-Nöörje aktem gellielaaketje jïh åajvoeh eatnemem åtna mij lij eevre sjiehteles orreme filmeproduksjovnese. Seamma tïjjen Noerhte-Nöörje gellie histovrijh jïh aktem sjïere soptsestæjjaaerpievuekiem åtna. Juk-tie lyhkesidh dle vihkeles suerkie jïh viehkievierhtieabparaate seamma otnjegen vööste giesieh jïh ektie ulmiej jïh strategiji bïjre seamadieh. Daate sæjhta maehtedh stoerre nuepieh vedtedh. Jeahtasåvva filme jïh filmeproduksjovne gellie positijve konsekvensh åtna dovne jieleme- jïh siebriedahkeevtiedimmien bïjre. Doh vihkielommes fåantoeh leah vuesiehtamme figuvresne vuelielisnie. </p>
<p><em type="bold">Laavenjostoe tseegkeme kultuvreinstitusjovnigujmie</em>. Saepmie gel-lie vihkeles kultuvreinstitusjovnh jïh såemies åehpies festivaalh åtna. Mijjieh vuejnebe akte laavenjostoe daej aktöörigujmie sæjhta joekoen vihkeles årrodh. Gellie nuepieh gååvnesieh maam akt daej institus-jovni bïjre bigkedh. Guktie edtja daejnie nïerhkedh jïh dam tjïrrehtidh maahta sån meatan årrodh aktene soejkesjisnie båetien aajkan. </p>
<p><em type="bold">Kultuvreturisme. </em>Saemien fealadasse jïh kultuvre- jïh sjugniedihks jieleme maehtieh aktem ovnuhteme nuepiem utnedh. Daesnie saemien museumh aktem vihkeles råållam utnieh. Guktie maehtebe museumidie vielie fryöjstehke darjodh? Akte fryöjstehkåbpoe museume maahta hov gaagnine årrodh dovne fealadassese jïh kultuvre- jïh sjugniedihks jieliemasse tïjjen åvtese. </p>
<p><em type="bold">Ööhpehtimmie saemien kultuvre- jïh sjugniedihks jielemen sisnjelen</em>. Maahtoe jïh maahtoelutnjeme leah vihkeles. Maahta maereles årrodh guhkiebasse ihke Saemiedigkie, Saemien Jïlleskuvline ektine, akten studijesoejkesjen åvteste barka mij lea dan ekonome-les bielien bïjre saemien kultuvre- jïh sjugniedihks jieliemisnie, dagke jeatjah såarhts jielemigujmie ektine mah leah vihkeles Saepmesne, vuesiehtimmien gaavhtan duedtie, fealadasse, båatsoe jïh jeatjah aalkoejielemh. </p>
<p><em type="italic">7 BUDSJEDTE</em> </p>
<p>Naemhtie budsjedte saemien kultuvrejieliemasse 2017, raeriestimmine budsjedtese 2018 jïh 2019.</p>
<p><em type="italic">SAEMIENKULTUVRE-JÏHSJUGNIEDIHKSJIELEME–OHTSEMEBASERADAMMEDÅARJOE</em> </p>
<p>1 000 000 kråvnah lyjkesovvin ohtsemebaseradamme dåarjose 2017, v. Saemiedigkien budsjedtine 2017. jaepien 2018 daate påaste sæjhta læssanidh 1 150 000 kråvnide.</p>
<p><em type="italic">MAAHTOEBASERADAMMEKULTUVRE-JÏHSJUGNIEDIHKSJIELEME</em> </p>
<p>Daan påasten nualan båata: Prosjektestuvreme, DjE, kultuvre- jïh sjugniedihks jieleme-konferanse. Dáhttu 1,0 &amp; 2.0 jïh Sjugniedihks tjïelte, mah sijhtieh lissiehtamme dåarjoem krïevedh 2019.</p>
<p><em type="italic">SAEMIENMUSIHKEFEESTEVÅHKOEALTESNE</em>Saemien musihkefeestevåhkoe öörnesåvva sïelteste Audioland Altesne fïerhten jaepien. Dah ryöktesth dåarjoem dåastoejin Saemiedigkeste 2017. Jaepien 2018 daate öörnege gaarvene goh ryöktesth dåarjoe. </p>
</body></document>