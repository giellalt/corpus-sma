<document xml:lang="sma" id="no_id"><header><title/><genre code="admin"/><author><unknown/></author><wordcount>149</wordcount><conversion_status type="standard"/><availability><license type="standard"/></availability><multilingual/><origFileName>Plan og finanskomite - sma.docx</origFileName><parallel_text xml:lang="nob" location="plan_og_finanskomite_-nob.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Saemiedigkien soejkesje- jïh finansemoenehtse lea moenehtsefeelemisnie åarjelsaemien dajvesne daelie. Jååktan moenehtse lij Tråantesne gusnie tjåanghkoem utni Tråanten tjïelteraerine Ola Lund Renolen (Byjresekrirrie Doh Kruana) Tråanten raeriegåetesne. Dej aamhtesi gaskem mej bïjre soptsestin lij saemienööhpehtimmie, saemien gåetie jïh saemien maanagïerte.</p>
<p>Iehkeden tjåanghkoem utnin saemiejgujmie Tråantesne, gusnie moenehtse åadtjoeji ånnetji govledh dååjresi, dåajvoej, haestemi jïh syjhtedassi bïjre.</p>
<p>Daan biejjien moenehtse lea Snåasesne orreme jïh orre Saemien Sijtesne mïnneme jïh åarjelsaemien gïele- jïh maahtoejarngesne Gïelem nastedh. Jirreden moenehtse Storheia bïegkepaarhkese Fovsenisnie vualka, gusnie edtjieh dajvem vaaksjodh Fovsen sïjtine ektine.</p>
<p>– Aktene dajvesne gusnie pryövoe saemien gïelem jïh kultuvrem tjïekedh jïh assimileeredh, lea hijven vuejnedh guktie dïhte saemien ånnetji ånnetji lokngesåvva Trööndelagesne jïh joekoen Snåasesne. Orre museume Saemien Sijte lea hævvi lutnjeme. Åarjelsaemien tsïeglesjimmie jïh gïeleldh plakaath voenesne lea gaajh hijven vuejnedh jïh lea vuesiehtimmie jeatjah saemien gïelereeremetjïeltide. Tjoerebe aaj Coop-bovrem garmerdidh mij aaj jïjnjem åarjelsaemien gielesne tsïeglesje, moenehtsen mubpieåvtehke Elisabeth Erke jeahta.</p>
</body></document>
