<document xml:lang="sma" id="no_id"><header><title/><genre code="admin"/><author><unknown/></author><wordcount>206</wordcount><conversion_status type="standard"/><availability><license type="standard"/></availability><multilingual/><origFileName>PRM___Alvorlig_om_skrantesjuke_påvises - sma - oversettelse.docx</origFileName><parallel_text xml:lang="nob" location="prm___alvorlig_om_skrantesjuke_pavises_nob-_opprinnelig.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Saemiedigkiepresideente Silje Karine Muotka bïevnesistie Beapmoevaaksjoemistie tjoeperde akten låemties råantjoen bïjre Byrkijisnie mij positijve teestem åadtjoeji CWD-skïemtjelassese dejnie voestes pryïvine. – Daate itjmies, jïh mijjieh daam aamhtesem tjarke prioriteerebe, Muotka jeahta. </em></p>
<p>Akte låemties råantjoe maam leekedi skïereden 9.b. Byrkijisnie lea positijve teestem åådtjeme CWS-skïemtjelassese dejnie voestes pryövine. Doh annjebodts pryövevaestiedassh maehtieh suetien vööste vuesiehtidh, jïh jienebh analyjsh daerpies. Minngemosth pryövevaestiedasse daan hïeljen båata. Beapmoevaaksjome dam preessebïevnesisnie beavna.</p>
<p>CWD lea jaamedahke raantekreekide, jïh aarebi dam gaavneme gedtiej luvnie Nordfjella-vaeresne jïh Hardangerguevtielisnie.</p>
<p>Saemiedigkiepresideente Silje Karine Muotka jeahta eevre vihkele skïemtjelassem tjöödtjestidh olles haasenh, jis doh minngemosth pryövevaestiedassh CWD-skïemtjelassem vuesiehtieh.</p>
<p>–Jis vihteste bovtsh leah CWD-skïemtjelasseste laanestamme, dellie åejvieladtjh Nöörjen Båatsoesaemiej Rijhkesiebrine ektine (NBR) jïh båatsoeburriejgujmie dajvesne dallatjinie aelkedh goerehtalledh man jïjnje lea skïemtjelasseste jïh råajvarimmiejgujmie nierhkedh suetiem tjöödtjestidh, Muotka jeahta,</p>
<p>Saemiedigkiepresideente aaj birrie båatsoeburrieh bïevnesh jïh hijven faageles raerieh åadtjoeh guktie dah edtjieh daam tsiehkiem gïetedidh.</p>
<p>–Vihkele bïevnesidie tjarke prioriteeredh, joekoen dejtie båatsoeburride mej bïjre lea, men aaj abpe båatsose.</p>
<p>Saemiedigkiepresideente Silje Karine Muotka sæjhta daelie sveerjen saemiedigkiepresideentem Håkan Jonsson CWD-skïemtjelassen bïjre bievnedh mij dagke båateme bovtside Byrkijisnie, mij lea eevre sveerjen raasten lïhke.</p>
<p><em type="italic">Jis gihtjehtimmie jallh gyhtjelassh, gaskesadth saemiedigkiepresideentem Silje Karine Muotka (NSR), tlf. +47 984 87 576, silje.karine.muotka@samediggi.no </em></p>
<p xml:lang="nno">Beapmoevaaksjomen preessebïevnese vaanesovmen bïjre CWD-skïemtjelassen bïjre bovtsine Byrkijisnie: https://kommunikasjon.ntb.no/pressemelding/mistanke-om-skrantesjuke-pa-tamrein-i-borgefjell?publisherId=10773547&amp;releaseId=17941009</p>
</body></document>
