<document xml:lang="sma" id="no_id"><header><title/><genre code="admin"/><author><unknown/></author><wordcount>131</wordcount><conversion_status type="standard"/><availability><license type="standard"/></availability><multilingual/><origFileName>Dokument5 - sma - oversettelse.docx</origFileName><parallel_text xml:lang="nob" location="dokument5_-_nob_-_opprinnelig.docx"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><em type="italic">Saemiedigkie maanavaarjelimmiekonferansese böörede: Guktie saemien maanaj reaktah hoksedh gosse maana lea maanavaarjelimmien hoksen nuelesne. </em></p>
<p>Saemiedigkieraerie Runar Myrnes Balto, laavenjostosne Nasjonaale saemien maahtoejarngine (NASÁG/NASAK) jïh Nöörjen foestehïejmesiebrine maanavaarjelimmiekonferansese böörede Scandic hotellesne – Romsa.</p>
<p>Orre Maanavaarjelimmielaake håksa maanaj etnisiteete, gïele, kultuvre jïh religijovne edtjieh gorresovvedh vuarjasjimmien mietie mij lea maanan buaratjommesasse, jïh saemien maanaj sjïere reaktah edtjieh gorresovvedh. Saemien maanaj reaktah goh aalkoeåålmegemaanah eah leah nuekie åehpies maanavaarjelimmien sisnjelen, jïh vaenie gyhtjelassh dej reaktan bïjre byjjenæmman saemien gieline jïh kultuvrine, jïh reakta ij leah dan våajnoes. Saemien maanah byögkeles hoksen nuelesne eah registreereme sjïdth etnisiteetine, gieline jallh kultuvrine. Dan gaavhtan mijjen lea vaenie vihtiestamme daajroe saemien maanaj jieledetsiehkien, healsoen jïh jieledeeaktoej bïjre, jïh mejtie dah sijjen reaktah gielese jïh kultuvrese åadtjoeh.</p>
<p>Konferansesne sïjhtebe daam jarngesne utnedh: <em type="italic">Saemien maanaj reaktajearsoesvoete, identiteete, gïele jïh kultuvre. </em></p>
</body></document>
