<document xml:lang="sma" id="no_id"><header><title>Saemiedigkie vaarjelimmiem sïjhteme dejstie mej vuelege bovtsetaale</title><genre code="admin"/><author><unknown/></author><year>2019</year><wordcount>784</wordcount><conversion_status type="standard"/><availability><license type="standard"/></availability><parallel_text xml:lang="nob" location="kronikk_bunnfradrag_reindrifta_skm.doc"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Saemiedigkie vaarjelimmiem sïjhteme dejstie mej vuelege bovtsetaale </em></p>
<p><em type="bold">Saemiedigkie betniegiehpiedimmiem skaehtesne nænnoesti jaepien 2007, jïh akte unnemes skaehtiegiehpiedimmie mij joekoen dejtie noeride båatsosne vaarjele lea iktegisth mijjen ulmie orreme, saemiedigkieraerie Silje Karine Muotka daennie kronihkesne tjaala. </em></p>
<p>Båajhtoeh bagkehtassh mah leah Saemiedigkien råållan jïh barkoen bïjre båatsoelaakine jaepeste 2007, leah ovmessie meedijinie jårreme minngemes tïjjen. Saemiedigkie iktesth tjyölkehke orreme båatsoelaake tjuara båatsoeaajhteridie vaarjelidh mej vaenie bovtsh. Saemiedigkie joe dam jeehti jaepien 2007, gosse betniegiehpiedimmiem laakesne dåarjoehtimh.</p>
<p>Saemiedigkien nænnoestimmien mietie aamhtesisnie 038/06, 6.9.2006 daate eevre tjyölkehke: <em type="italic">«Laakemoenehtsen raeriestimmien mietie, akte nænnoestimmie tjuara meatan vaaltasovvedh vaarjelimmien bïjre dejtie mej gaskemedtien jallh unnebe bovtsetaale, gosse stillemem åådtjeme giehpiedimmien bïjre raeriestimmien mietie § 64. </em>Saemiedigkie lij aaj tjyölkehke sov tjïelkestimmesne man åvteste daerpies dagkeri nænnoestimmiejgujmie <em type="italic">: «Daate sæjhta viehkiehtidh noere båatsoeburrieh tseegkemeboelhken gorredidh jïh ekonomeles monnehke båatsoem gaajhkide båatsoeburride gorredidh. </em>» Aaj jïjtjehke laakeproposisjovneste daate lea tjyölkehke, gusnie tjåådtje <em type="italic"><span type="quote">«Dovne Saemiedigkie jïh NBR moenehtsem maallem dåarjoehtieh mij sæjhta sïjtebielieh vueliehkommes bovtsetaaline vaarjelidh»</span> </em>, Ot.prp. Nr. 25 (2006-2007) sæjroe 46. </p>
<p>Daelie luhkie jaepieh vaaseme jïebne sjïehtesjamme bovtsetaalegiehpiedimmiejgujmie mejtie medtie 230 bovtseburrieh leah tjirrehtamme, gaajhki åasajgujmie daate lea åtneme dejtie: baalhkavåarome lea vaananamme, sisnjelds ovvaantoeh, maaksoe böötijste jïh sanksjoneradimmie mij dovne vissjiem, gïknjelassh jïh tjoeperdimmieh sjugniedamme. Daate lea sjugniehtovveme Stoerredigkien jienebelåhkoen væljoen mietie, bielelen Stoerredigkie lea Saemiedigkien maedtiemidie goltelamme dovne prosessen åvtelen jïh mearan prosesse salkehtimmiej bïjre dejstie sosijaale jïh siebriedahkeligke konsekvensijstie jïh sjïere råajvarimmijste lij juhtieminie. Daelie såemies jiehtieh Jovsset Ánte Sara-aamhtese lij sïjhteme jeatjahlaakan årrodh jis akte tjirkijeraeriestimmie Stoerredigkesne sjïehtesjimmien bïjre aktede vuelebe betniegiehpiedimmeste suehpeden 2018 lij dåarjoem åådtjeme. Jillemesreaktadåapmoe Sara-aamhtesisnie bööti goeven 21.b. 2017, guktie daate tjirkijeraeriestimmie ij leah guktie gænnah maahteme aamhtesen illedahkem jarkelidh, maam såemies voenges tjirkijh Evtiedimmiekrirreste jïh jeatjah plaeriedigkiedæjjah bagkesieh. Daelie såemies jiehtieh Jovsset Ánte Sara-aamhtese lij sïjhteme jeatjahlaakan årrodh jis akte tjirkijeraeriestimmie Stoerredigkesne sjïehtesjimmien bïjre aktede vuelebe betniegiehpiedimmeste suehpeden 2018 lij dåarjoem åådtjeme. Jillemesreaktadåapmoe Sara-aamhtesisnie bööti goeven 21.b. 2017, guktie daate tjirkijeraeriestimmie ij leah guktie gænnah maahteme aamhtesen illedahkem jarkelidh, maam såemies voenges tjirkijh Evtiedimmiekrirreste jïh jeatjah plaeriedigkiedæjjah bagkesieh. Daelie såemies jiehtieh Jovsset Ánte Sara-aamhtese lij sïjhteme jeatjahlaakan årrodh jis akte tjirkijeraeriestimmie Stoerredigkesne sjïehtesjimmien bïjre aktede vuelebe betniegiehpiedimmeste suehpeden 2018 lij dåarjoem åådtjeme. Jillemesreaktadåapmoe Sara-aamhtesisnie bööti goeven 21.b. 2017, guktie daate tjirkijeraeriestimmie ij leah guktie gænnah maahteme aamhtesen illedahkem jarkelidh, maam såemies voenges tjirkijh Evtiedimmiekrirreste jïh jeatjah plaeriedigkiedæjjah bagkesieh.</p>
<p>Lissine idtji raeriestimmie Jovsset Ántem jïh mubpieh plearoeh tsiehkesne feerhmh, mah joe lin noerhkemenænnoestimmieh jïebne sjïehtesjamme giehpiedimmien bïjre åådtjeme jïh tjïrrehtamme. Dan gaavhtan lij daerpies orreme raeriestimmiem vielie salkehtidh, guktie lij åådtjeme konsekvenside goerehtalledh gaajhkide båatsoeburride åvtelen akte eventuelle laakestuvrehtimmie dorjesovvi. Mijjieh tjïelkelaakan aktem viesjiesvoetem vuejnebe tjirkijeraeriestimmiejgujmie mah leah Stoerredigkesne freemmeme, gidtjh Saemiedigkie jïh Nöörjen Båatsoesaemiej Rijhkesiebrie (NBR) eah rååresjamme sjïdth åvtelen dah gïetesuvvieh. Daate joekoen vihkeles aktene aamhtesisnie mij lea båatsoelaaken bïjre.</p>
<p>Akte stoerre paradokse båatsoelaake mij aktem saemien jielemem stuvrehte, ij leah dåarjoehtimmiem båatsoste jallh Saemiedigkeste åådtjeme. Faatoes legitimiteete dej gaskem njoelkedassh leah faamosne, sæjhta sveekes jallh ij gåessie gænnah juhtedh. Ij leah akte ierielimmie daate lea illedahke båatsoelaakeste jaepeste 2007. Aaj akte saetniesvoete doh akti akti laakejarkelimmieh laakesne mah leah tjirrehtamme 2007 raejeste, leah jeenjemasth sjugniehtovveme bielelen naan såarhts sïemesvoete Saemiedigkine. Mahte ovmurreds jïh luste seamma tïjjen sjædta gosse voenges tjirkijh aktede dejstie daaletje reerenassekrirrijste raaktan meedijasse vaedtsieh jïh skåltoem biejieh Saemiedægkan dan åvteste njoelkedassh betniegiehpiedimmien bïjre daaletje laakesne fååtesieh.</p>
<p>Saemiedigkien jïh båatsoen mïelen mietie lea amma daerpies aktem gamte gïehtjedimmiem båatsoelaakeste darjodh. Jillemesreakta lea aktene sveekes besteles lahtestimmesne Femunden-aamhtesisnie reerenassem birreme njoelkedasside båatsoen ektie skaaramaaksoedïedten bïjre jarkelidh. Gellie jeatjah aath mejgujmie fuehpie: båatsoen reakta meatan årrodh regijonaale båatsoereeremisnie ij leah gorredamme jïh båatsoeståvroe ij naakenh daelie utnieh mejtie saemien siebriedahke lea nammoehtamme. Vaallah daerpiesvoetem bæjjese vaalteme aktede nænnoesåbpoe areaalevaarjelimmeste. Seamma tïjjen daejrebe Laanteburrie- jïh beapmoedepartemeente sæjhta ulmieparagraafem jarkelidh, jïh indivijdemïerhkesjimmiem sjïehtesjidh jïh njoelkedasside jarkelidh bæjhkoehtimmien bïjre bovtsetaalijste.</p>
<p>Vihkeles njoelkedassigujmie juktie dejtie unnemes båatsoeburride jïh doh noerh vaarjelidh mah leah tseegkemeboelhken. Saemiedigkie jïh NBR leah dam voestes saemien laakemoenehtsem nammoehtamme mij edtja daan beajjetje båatsoelaakem vuartasjidh juktie tjïelke laakejarkelimmieh raeriestidh. Daate moenehtse sæjhta sån raeriestimmieh vaarjelimmienjoelkedassi bïjre dejtie unnemes jïh nööremes båatsoeburrijste vellielaakan digkiedidh aktede gamte vuajnoste mij lea almetjerïekteles standaarden mietie.</p>
<p>Saemiedigkie lea dossjes laanteburrieministerem birreme dïedtem vaeltedh, jallh meatan årrodh laakem mijjine ektine gïehtjedidh. Onterligs laanteburrieministere sijjeste vååjnoe goh sæjhta laakem stuhtji stuhtji. Mijjen mïelen mietie ij leah badth radtjoes jallh akte hijven politihkeles dahkoe gænnah jis ulmie lea raerieh gaavnedh mah buerebe laakh vedtieh.</p>
<p>Bagkehtassh mah jiehtieh Saemiedigkie lea tsevtsiedæjja dan prosessese noerhkemegiehpiedimmien jïh faatoes betniegiehpiedimmienjoelkedassen bïjre laakesne jaepeste 2007 lea akte stoerre yöjtede gïeje. Dagkerh lahtestimmieh tsåatskelesvoetem stuvrieh dejstie dïedteguedtije politihkerijstie mah leah nïerhkeme, tjïrrehtamme jïh dåarjoehtamme noerhkemegiehpiedimmieh luhkie jaepiej tjïrrh. Ij leah Saemiedigkie mij lea njueniehkisnie orreme bovtsetaalegiehpiedimmide, jallh vihkeles tsevtsemefaamoem åtneme gyhtjelassesne betniegiehpiedimmien jïh prosessen bïjre daan beajjetje båatsoelaaken vööste. Nöörjen åejvieladtjh mah leah dam dorjeme.</p>
</body></document>
