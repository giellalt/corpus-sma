<document xml:lang="sma" id="no_id"><header><title>Sæjhta aerpievuekien mïerhkh heajjoedidh noerhkemen tjïrrh bieljieklipsijste</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>659</wordcount><conversion_status type="standard"/><availability><license type="standard"/></availability><parallel_text xml:lang="nob" location="kronikk_svekker_tradisjonell_reindrift_med_lovendringer_skm.doc"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Sæjhta aerpievuekien mïerhkh heajjoedidh noerhkemen tjïrrh bieljieklipsijste </em></p>
<p><em type="bold">Reerenasse sæjhta båatsoelaakem jarkelidh jïh båatsoeaajhteridie stilledh bovtside mïerhkesjidh indivijdemïerhkine. Raeriestimmie dovne faatoes goerkesem jïh seahkarimmiem saemien kultuvrese jïh aerpievuekide vuesehte. </em></p>
<p><em type="italic">Saemiedigkieraerie Silje Karine Muotka </em>Laanteburrie- jïh beapmoedepartemeente (LBD) daelie govlehtæmman seedteme jienebh jarkelimmieh båatsoelaakeste, gusnie akte dejstie raeriestimmijste lea åtnose vaeltedh obligatovreles indivijdemïerhkesjimmiem bovtsijste. Akte jeatjah raeriestimmie lea bæjhkoehtidh man gellie bovtsh fïereguhte båatsoeburrie åtna. Saemiedigkie våaroeminie åtna båatsoepolitihke tjuara jielemen jïjtse premissh, kultuvrem jïh aerpievuekiem våaroeminie utnedh, lissine bovtsi tryjjesvoetem gorredidh. Aerpievuekien mïerhke goh nejpiegïejh bieljesne lea akte maadthgierkie saemien båatsosne. Daate lea dïhte voestes maam akte maana eejhtegijstie åådtje, jïh almetjem bovtsese ektede. Mïerhke lea persovneles, seammalaakan goh jïjtse nomme jïh vuelie, gusnie mïerhken nejpiegïejh fuelhkien jïh ektiedimmien bïjre soptsestieh. Gosse reerenasse sæjhta indivijdemïerhkesjimmiem åtnose vaeltedh viehkine chipste, dah leah ussjedamme daate edtja obligatovreles årrodh lissine dan aerpievuekien mïerhkese bieljesne. Daate sæjhta lissiebarkoem båatsoeburride sjugniedidh jïh sæjhta maaksojde lissiehtidh. Edtja daejtie chipide bieljide dibrehtidh seammalaakan goh bieljieklips. Dagkerh klipsh maehtieh klijnedh jïh muvhten aejkien bieljie maahta gajhkanidh klipsen gaavhtan mearan bovtse gåatoemisnie. </p>
<p>Gaskenasjonaale aalkoealmetjereakta lea tjïelke, saemiej lea reakta sijjen kultuvrine gïehtelidh jïh gïelem vaarjelidh jïh nuhtjedh. Maadthlaake aaj joekoen tjïelke. <span type="quote">“Staaten åejvieladtjh dïedtem utnieh sjïehteladtedh ihke saemien åålmege maehtieh sov gïelem, sov kultuvrem jïh sov siebriedahkejieledem evtiedidh”</span>. Dej minngemes luhkie jaepiej libie vuajneme åejvieladtjh leah dovne båatsoen jïh Saemiedigkien aatsolen vuajeme sov politihkesne. Årgaanh mah edtjieh gorredidh saemieh govlelgieh, goh gaskem jeatjah dajveståvroeh ih båatsoeståvroe leah tïjje doekoe heajhtasovveme, jallh iemie veanhtadimmieh eah gorresovvh båatsoemaahtoen jïh tjïelke meatannænnoestimmien bïjre. Lissine ahkedh jienebh båatsoeburrieh dååjrebe mah sijjen aamhtesh reaktese vaeltieh. Seamma tïjjen Saemiedigkie dååjroe konsultasjovnh departemeentine eah mïsse gænnah darhkh. Dååjrehtimmie vuesehte LBD jïh Saemiedigkie eah leah seamadamme laakejarkelimmieaamhtesinie doh minngemes vïjhte jaepieh, åajvahkommes dan åvteste staate jarkelimmieh laakine akti akti paragraafine bïeljele, jïh vaenie nuepiem vadta vuekieh aamhtesinie digkiedidh gusnie lij maahteme nuepie årrodh latjkes vuekieh gaavnedh. Gosse lea dej laakejarkelimmiej bïjre mejtie reerenasse daelie raereste, sïjhtem haestedh dan gallesh goh gåarede govlehtimmielahtestimmieh deellieh juktie buerebe prosessh hoksedh LBD:n bieleste juktie sïemesvoetem jarkelimmiej bïjre åadtjodh mej bïjre maahta akteraeresne årrodh. Seamma tïjjen Saemiedigkie dååjroe konsultasjovnh departemeentine eah mïsse gænnah darhkh. Dååjrehtimmie vuesehte LBD jïh Saemiedigkie eah leah seamadamme laakejarkelimmieaamhtesinie doh minngemes vïjhte jaepieh, åajvahkommes dan åvteste staate jarkelimmieh laakine akti akti paragraafine bïeljele, jïh vaenie nuepiem vadta vuekieh aamhtesinie digkiedidh gusnie lij maahteme nuepie årrodh latjkes vuekieh gaavnedh. Gosse lea dej laakejarkelimmiej bïjre mejtie reerenasse daelie raereste, sïjhtem haestedh dan gallesh goh gåarede govlehtimmielahtestimmieh deellieh juktie buerebe prosessh hoksedh LBD:n bieleste juktie sïemesvoetem jarkelimmiej bïjre åadtjodh mej bïjre maahta akteraeresne årrodh.</p>
<p>Joekoen tjoeperdihks staate daelie aaj ij krööhkesth maam gaskenasjonaale instansh goh EN, leah maadteme båatsoeaamhtesinie. Goeven 2019 EN naeliesïerredimmiemoenehtse (CERD) birri bigkemem Storheia bïegkefaamoevïerhkeste Fovsenisnie tjöödtjestidh, mearan dah aamhtesem gïetedieh. Reerenasse idtji daam maedtemem krööhkesth. Lissine staate nyöjkoe vuertedh noerhkemeleekedimmine Jovsset Ánte Saran krievveste, goske EN lea altese laejhtemem gïetedamme. Saemiedigkie lea reerenassem bööredamme meatan årrodh barkosne båatsoelaakem orresistie vuartasjidh, aktede saemien perspektijveste. Mijjieh libie Nöörjen Båatsoesaemiej Rijhkesiebrine ektine aktem laakemoenehtsem tseegkeme mij edtja raeriestimmiejgujmie båetedh jarkelimmiej bïjre båatsoelaakeste, guktie laake dåarjoem jïh legitimiteetem åtna saemien siebriedahkesne. Mijjen bööredimmie akten ektie barkose dej vaajteles laakejarkelimmiej bïjre lea annje ræhpas, jïh lea akte sagke buerebe vuekie goh faamoem nuhtjedh bielelen måjhtelidh dam faamohtsvoetem daate båetijen aajkan sjugnede. Saemiedigkie lea reerenassem bööredamme meatan årrodh barkosne båatsoelaakem orresistie vuartasjidh, aktede saemien perspektijveste. Mijjieh libie Nöörjen Båatsoesaemiej Rijhkesiebrine ektine aktem laakemoenehtsem tseegkeme mij edtja raeriestimmiejgujmie båetedh jarkelimmiej bïjre båatsoelaakeste, guktie laake dåarjoem jïh legitimiteetem åtna saemien siebriedahkesne. Mijjen bööredimmie akten ektie barkose dej vaajteles laakejarkelimmiej bïjre lea annje ræhpas, jïh lea akte sagke buerebe vuekie goh faamoem nuhtjedh bielelen måjhtelidh dam faamohtsvoetem daate båetijen aajkan sjugnede.</p>
<p><span type="quote">“Kronikk: Vil svekke tradisjonelle reinmerker med tvangsinnføring av øreklips”</span></p>
<p><span type="quote">“... skriver sametingsråd Silje Karine Muotka i denne kronikken “For intervju i saken, kontakt sametingsråd Silje Karine Muotka på telefon....”</span></p>
<p>Kronihke: Sæjhta aerpievuekien mïerhkh heajjoedidh noerhkemen tjirrh bieljieklipsijste”</p>
<p>………saemiedigkieraerie Silje Karine Muotka daennie kronihkesne tjaala.</p>
<p>Jis gihtjehtimmiem sïjhth aamhtesen bïjre, gaskesadth saemiedigkieraeriem Silje Karine Muotka, mobijle…</p>
</body></document>
