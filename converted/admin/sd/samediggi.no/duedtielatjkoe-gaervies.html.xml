<document xml:lang="sma" id="no_id"><header><title/><genre code="admin"/><author><unknown/></author><wordcount>158</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Jielemh/Duedtie/Duedtielatjkoe-gaervies</origFileName><parallel_text xml:lang="nob" location="duodjiavtalen-i-havn.html"/><parallel_text xml:lang="sme" location="geargan-duodjesiehtadusain.html"/><parallel_text xml:lang="smj" location="duodjesaabadus-gergas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Duedtielatjkoe gaervies / Duedtie / Jielemh / Saemiedigkie - Sametinget</p>
<p type="title">Duedtielatjkoe gaervies</p>
<p xml:lang="sme">22. Čakčamánnu 2014</p>
<p>Guejmieh duedtierååresjimmide leah seamadamme, jïh latjkoen mierie jaapan 2015 lea 8,1 millijovnh kråvnah.</p>
<p>Saemiedigkie jïh duedtiesiebrieh Sámiid Duodji og Duojáriid ealáhussearvi jielemelatjkoen bïjre duadtan rååresjieh, jïh Saemiedigkieraerie Silje Karine Muotka lea madtjeles latjkojne.</p>
<p><em type="bold">- Manne joekoen geerjene mijjieh dan naa varke sïemes sjïdtimh. Ulmie lea duedtiem evtiedidh goh akte jieleme lissiehtamme dïenestinie jïh doekeme jïjtsedorjeme vaarojste. Daesnie vytnesjæjjaj ekonomeles jearsoesvoete åvtese gorresåvva, Muotka soptseste. </em></p>
<p>Duedtiesiebrieh sijhtieh öörnegem gïehtelimsdåarjojne jïjtje vaeltedh, men åvtelen numhtie sjædta dellie latjkoeguejmieh sijhtieh konsekvenside vuarjasjidh dastegh dïedtem dan åvteste åadtjoeh 1.1.2016 raejeste.</p>
<p><em type="bold">- Saemiedigkieraerie aavode illedahkem vuejnedh dagkaristie vihkeles barkoste, jïh lea geerjene ihke siebrie sæjhta dïedtem vaeltedh, Muotka jeahta. </em></p>
<p><em type="bold">- Siebrieh leah råajvarimmiej mietie gihtjeme mah duedtiem kultuvrejielieminie darjoeh. Akte bielie latjkoste lea Saemiedigkie sæjhta kultuvrejielemeprosjektem aelkedh gusnie duedtie jïh saemien kultuvre leah vihkeles biehkieh, Muotka minngemosth jeahta. </em></p>
<p><em type="bold">Vielie bïevnesh: </em></p>
<p>Saemiedigkieraerie Silje Karine Muotka, tlf. 984 87 576.</p>
</body></document>
