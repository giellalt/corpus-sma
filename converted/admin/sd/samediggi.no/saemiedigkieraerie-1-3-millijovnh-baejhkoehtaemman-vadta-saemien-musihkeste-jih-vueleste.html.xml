<document xml:lang="sma" id="no_id"><header><title>Saemiedigkieraerie 1,3 millijovnh bæjhkoehtæmman vadta saemien musihkeste jïh vueleste</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>196</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saernievaaarhkoe/Saemiedigkieraerie-1-3-millijovnh-baejhkoehtaemman-vadta-saemien-musihkeste-jih-vueleste</origFileName><parallel_text xml:lang="nob" location="sametingsraadet-tildeler-1-3-millioner-til-utgivelse-av-samisk-musikk-og-joik.html"/><parallel_text xml:lang="sme" location="samediggeraddi-juolluda-1-3-miljon-ru-sami-musihka-ja-ludiid-almmuheapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saemiedigkieraerie 1,3 millijovnh bæjhkoehtæmman vadta saemien musihkeste jïh vueleste</p>
<p>Gaektsie bæjhkoehtimmieh leah dåarjoem saemiedigkieraereste åådtjeme daennie ohtsemeboelhkesne, jïh hijven jïh ovmessie sjangerh dej gaskem mah ohtseme jïh luhpiedimmiem åådtjeme.</p>
<p>Åssjele dåarjojne lea hijven saemien musihkem eevtjedh mij lea jaksoemieresne gaajhkesidie. Daan jaepien dåarjoe lea vadtasovveme dovne daajbaaletje jih aerpievuekien saemien musihkese.</p>
<p><em type="italic">– Saemien musihke akte vihkeles jïh sjïere bielie mijjen kultuvremïerhkijste. Ohtsemh jïh dåarjoeh vuesiehtieh jïjnje gieltege daennie suerkesne sjugniehtåvva. Gellie sjangerh leah meatan jïh gellie artisth aktem jolle njieptjiem utnieh, saemiedigkieraerie Henrik Olsen jeahta. </em></p>
<p>Akte sjïere prosjekte maam sæjhta tjïertestidh lea daelie edtja dam orre filmemusihkem filmese Veiviseren bæjhkoehtidh, jïh Marja Mortensson lea dej gaskem mah leah meatan.</p>
<p>Dåarjoe lea vadtasovveme dovne orre artistide jïh saemien artistide mah joe gååvnesieh. Dej gaskem mah dåarjoem åådtjeme lea Kajsa Balto, Niillas Holmberg, Ville Søderbaum jïh Katarina Barruk.</p>
<p>aaj vadtasovveme bæjhkoehtimmide gusnie joejkeste, dej gaskem Johan Anders Bær, Elen Utsi jïh Juoigiid Searvi, mij edtja heevehtimmiealbumem olkese vedtedh.</p>
<p><em type="italic">– Mijjieh geerjene juktie dan jeenjesh leah aerpievuekien jallh daajbaaletje vueliem meatan vaalteme sijjen musihkese, Olsen jeahta. </em></p>
<p>Mubpie ohtsememierie dåarjoeöörnegasse Bæjhkoehtimmie vueleste jïh saemien musihkeste lea voerhtjen 1.b. 2019.</p>
<p><em type="italic">Gyhtjelassh jïh gihtjehtimmieh, gaskesadth saemiedigkieraeriem Henrik Olsen, +47 907 75 219 </em></p>
</body></document>
