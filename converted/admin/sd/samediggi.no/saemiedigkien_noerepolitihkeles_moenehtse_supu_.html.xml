<document xml:lang="sma" id="no_id"><header><title>Saemiedigkien noerepolitihkeles moenehtse (SUPU) - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>261</wordcount><conversion_status type="standard"/><availability><free/></availability><multilingual/><origFileName>https://sametinget.no/politihke/politihkeles-oornedimmie-jih-stuvreme/moenehtsh-jih-raerieh/saemiedigkien-noerepolitihkeles-moenehtse-supu/</origFileName><parallel_text xml:lang="nob" location="sametingets_ungdomspolitiske_utvalg_supu_.html"/><parallel_text xml:lang="sme" location="samedikki_nuoraidpolitihkalas_lavdegoddi_sanul_.html"/><parallel_text xml:lang="smj" location="samedikke_nuorajpolitihkalasj_nammadus_sanun_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saemiedigkien noerepolitihkeles moenehtse (SUPU)</p>
<p><em type="italic">Saemiedigkien noerepolitihkeles moenehtse (SUPU) lea tseegkesovveme juktie saemien noeri tsevtsemefaamoem Saemiedigkien politihkese nænnoestehtedh. </em> </p>
<p>SUPU tseegkesovvi goh ihkuve årgaane 2003. SUPU vïjhte lïhtsegh åtna jïh saemiedigkieraerie dejtie nammohte. Lïhtsegh abpe laanteste båetieh jïh leah gaskem 16 jïh 28 jaepieh.</p>
<p>Ulmie moenehtsinie lea saemien noeri meatannænnoestimmiem jïh baajnehtimmiem Saemiedigkien politihkese nænnoestidh viehkine:</p>
<list><p type="listitem">Saemiedigkiem viehkiehtidh sjïehteladtedh noeri saemiej seabradahke- jïh politihkeles ïedtjese, jienebh noerh Saemiedigkien veeljemelåhkose dåårrehtidh, låhkoem noerijste lissiehtidh veeljemisnie Saemiedægkan jïh barkedh ihke jienebh noerh meatan sjidtieh digkien ståvrojne jïh moenehtsinie.</p>
<p type="listitem">Saemiedigkiem viehkiehtidh digkien politihkem hammoedidh mij lea noeri bïjre, guktie maahta dam hammoedidh dan vijrieslaakan goh gåarede, ektiedimmielïhtsine årrodh Saemiedigkien jïh saemien noeri gaskem, jïh goh Saemiedigkien govlehtimmieinstanse (sisnjelds jïh byjngetje) sjyöhtehke aamhtesinie.</p>
<p type="listitem">Jis Saemiedigkie noerekonferansh öörnie, maahta moenehtsem meatan vaeltedh soejkesjimmesne jïh tjïrrehtimmesne.</p>
<p type="listitem">Saemiedigkien noerepolitihkeles moenehtse maahta laavenjassh/barkoem åadtjodh sjyöhtehke politihkeles aamhtesigujmie.</p>
<p type="listitem">Moenehtse maahta jïjtje vientien aamhtesigujmie barkedh mejtie moenehtse åtna sjyöhtehke.</p>
<p type="listitem">Moenehtsen lea reakta lahtesinie båetedh gaajhkine sjyöhtehke aamhtesinie, maahta frijjelaakan medijasse lahtestidh jïh maahta aaj aamhtesh bæjjese vaeltedh mejtie tuhtjieh sjyöhtehke, jeatjah instansigujmie.</p>
</list><p>Moenehtse edtja goh gaskeselïhtse årrodh saemien noeri jïh Saemiedigkien gaskem, men aaj govlehtimmieinstanse jïh <span type="quote">"vaeptiebienje"</span> Saemiedægkan gosse lea noereaamhtesi biïre. Naemhtie SUPU maahta Saemiedigkiem viehkiehtidh digkien noereprofijlem jïh noerepolitihkem hammoedidh.</p>
<p>Mandaate Saemiedigkien noerepolitihkeles moenehtse</p>
<p>Govlehtallijh SUPU</p>
<p>SUPU Facebookesne</p>
<p xml:lang="sme">SUPU:n blogge</p>
<p type="title" xml:lang="nob">Resolusjon om samiske språk</p>
<p xml:lang="nob">På språkkonferansen Giellabiellje i Bodø i juni 2024 ble det utarbeidet en felles resolusjon av Noereh og SUPU til Sametinget og Kommunal- og distriktsdepartementet (KDD). En resolusjon er en fellesuttalelse som er ment å sammenfatte hva flere parter erklærer som enighet.</p>
<p xml:lang="nob">Les resolusjonen til Noereh og SUPU</p>
</body></document>
