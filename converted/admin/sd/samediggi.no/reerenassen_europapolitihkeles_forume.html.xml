<document xml:lang="sma" id="no_id"><header><title>Reerenassen europapolitihkeles forume - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>135</wordcount><conversion_status type="standard"/><availability><free/></availability><multilingual/><origFileName>https://sametinget.no/rijkajgasskasasj-barggo/nuorttaguovlo/europapolitisk-forum/?sprak=14</origFileName><parallel_text xml:lang="nob" location="regjeringens_europapolitiske_forum.html"/><parallel_text xml:lang="sme" location="raddehusa_eurohpapolitihkalas_forum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Reerenassen europapolitihkeles forume</p>
<p><em type="italic">Europapolitihkeles forume lea gaavnedimmiesijjie staateles, regijionaale jïh voenges åejvieladtjide jïh Saemiedægkan gusnie gaskesedtieh jïh daajroem juekieh EØS:n jïh EU:n bïjre. Gaskesadtemen tjïrrh europapolitihkeles aamhtesi jïh gyhtjelassi bïjre forume edtja viehkine årrodh koordineeredh staateles, regijonaale jïh voenges daltesi gaskem. </em></p>
<p>Forume lea gaavnedimmiesijjie departemeenti gaskem politihkeles daltesisnie (staatetjaelijedaltese) jïh almetjeveeljeldh almetjh fylhkentjïeltijste (fylhkenåejvie/- raerieåvtehkh laantebielielaavenjostoej tjïrrh), tjïelth (KS:n åejvieståvroen tjïrrh) jïh Saemiedigkie. Saemiedigkie göökte lïhtsegh nammohte, sæjjasadtjigujmie.</p>
<p>Forume gaavnede göökth jaepien, jïh Ålkoerïjhkedepartemeente jïh Tjïelte- jïh orrestimmiedepartemeente staatetjaelijedaltesisnie dam ektesne stuvrieh.</p>
<p type="title">Ulmieh</p>
<list><p type="listitem">Forume edtja areenine årrodh politihkeles gaskesadtemasse sjyöhtehke jïh sjiehteles europapolitihkeles aamhtesi bïjre reeremedaltesi gaskem</p>
<p type="listitem">Forume edtja kanaaline årrodh juktie reerenassen europapolitihkem tjïeltesuarkan jïh Saemiedægkan gårredidh.</p>
<p type="listitem">Forume edtja kanaaline årrodh lahtesidie reerenassese vihkeles europapolitihkeles suerkine tjïeltesuarkan jïh Saemiedægkan.</p>
<p type="listitem">Forume edtja aaj areenine årrodh bïevnesejuekiemasse vaeljehke aamhtesi bïjre.</p>
</list><p>Lohkh vielie Reerenassen europapolitihkeles forumen bïjre</p>
</body></document>
