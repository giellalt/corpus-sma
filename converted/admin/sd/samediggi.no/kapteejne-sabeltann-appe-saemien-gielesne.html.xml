<document xml:lang="sma" id="no_id"><header><title/><genre code="admin"/><author><unknown/></author><wordcount>291</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Giele/Bievnesh-saemien-gieli-bijre/Kapteejne-Sabeltann-appe-saemien-gielesne</origFileName><parallel_text xml:lang="nob" location="kapten-sabeltann-app-paa-samisk.html"/><parallel_text xml:lang="sme" location="kaptein-sabeltann-appa-samegillii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Kapteejne Sabeltann-appe saemien gïelesne / Bïevnesh saemien gïeli bïjre / Gïele / Saemiedigkie - Sametinget</p>
<p type="title">Kapteejne Sabeltann-appe saemien gïelesne</p>
<p xml:lang="sme">05. Ođđajagimánnu 2016</p>
<p><em type="bold">Saemiedigkieraerie 300 000 kråvnah dåårje Ravn Studio AS:se prosjektese Kaptein Sabeltann og skatten i LamaRama. </em></p>
<p><em type="bold">-Kapteejne Sabeltann lea akte åehpies gaagkoe aaj saemien maanide. Vihkeles saemien maanah åadtjoeh govledh, lohkedh jïh saemien nuhtjedh aaj spïeli jïh appi tjïrrh, dïhte saemien goh gïele dåarjohte, saemiedigkiepresidente Aili Keskitalo jeahta. </em></p>
<p xml:lang="nob">Kaptein Sabeltann og skatten i Lama Rama /Kapteejne Sabeltann jïh skaehtie LamaRamesne lea dïhte gieltegs jåarhke spïeleste Kaptein Sabeltann på nye tokt.</p>
<p>Mearoedåaroe, skaehtievijreme jïh goerehtimmie mearosne leah stïeresne daan aejkien aaj. Lissine spïelijh daelie maehtieh gaadtan vaedtsedh jieniebinie dejstie sïelkedahkijste. Spïele lea dorjemesovveme guktie spïelije iktesth aktem orre ulmiem åtna man vööste tjuara sïlledidh juktie guhkiebasse spïelesne båetedh. Ulmie lea mearoegeajnoem gaavnedh dan tjeakoes LamaRamese, jïh dam åajvoeh skaehtiem jaksedh, Gånkan tjaetsiegierkie.</p>
<p>Akte stoerre bielie spïelen histovrijistie spïelefilmem våaroeminie åtna, guktie laavkomesijjieh, skaehtieh jïh almetjh leah åehpies dejtie mah filmem vuajneme. Spïele (appe) lea læjhkan akte jïjtjeraarehke jïh frijje tjåadtjoen spïeledååjrese: ohtsije ohtsemisnie tjaala daate lea maanaj vaestiedasse filmese Pirates of the Caribbean, akte sjïere pleentege asveste, isveligkeste jïh aavoste tjöönghkeme aktene gieltegs jïh jeereldihkie spïelesne.</p>
<p><em type="bold">-Gellide maanide Kapteejne Sabeltann akte stoerre heelte, jïh maanah gelline hïejmine jïjnjem Savelan stååkedieh. Jïjnjh maanah sijhtieh ræjhkoesåbpoe gïelem åadtjodh jis maehtieh goltelidh, spïeledh jïh stååkedidh Kapteejne Sabeltannem saemien gïelesne, saemiedigkiepresidente Aili Keskitalo jeahta. </em></p>
<p>Ravn Studio AS lea aarebi bæjhkoehtamme spïelem <span type="quote" xml:lang="nob">“Kaptein Sabeltann på nye tokt”</span>. Spïele aaj saemiengïelesne gååvnese jïh Saemiedigkie lea dåarjoem dïsse vadteme.</p>
<p><em type="bold">-Gosse <span type="quote">“terminologijem”</span> jallh baakoevåarhkoem åådtje Kapteejne Sabeltannen bïjre, dellie gåarede soptsestidh jïh stååkedidh Kapteejne Sabeltannem saemien gïelesne. Daate hijven saemien maanide, jïh saemien gïelegorredimmien gaavhtan, Keskitalo jeahta. </em></p>
<p><em type="bold">Lohkh vielie </em></p>
<p xml:lang="smj"><em type="bold">http://ravnstudio.no/ </em></p>
<p xml:lang="nno"><em type="bold">http://www.nrk.no/kultur/kaptein-sabeltann-snakker-samisk-1.12475851 </em></p>
<p><em type="bold">Vielie bïevnesh: Saemiedigkiepresidente Aili Keskitalo, 971 29 305 </em></p>
</body></document>
