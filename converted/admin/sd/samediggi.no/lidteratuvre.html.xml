<document xml:lang="sma" id="no_id"><header><title>Lidteratuvre</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>230</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Daaarjoe-jih-stipende/Lidteratuvre</origFileName><parallel_text xml:lang="nob" location="litteraturproduksjon.html"/><parallel_text xml:lang="sme" location="girjjalasvuodabuvttadeapmi.html"/><parallel_text xml:lang="smj" location="girjalasjvuohta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Lidteratuvre</p>
<p>Saemien ohtsemebaseradamme öörnege lidteratuvrese saemien lidteratuvrem dåårje, dovne tjiehpies- jïh faagelidteratuvreprosjekth mejtie sïelth buektieh.</p>
<p xml:lang="nob">Søknadsfrist: 01.03.2020 23:59</p>
<p><em type="italic">Ohtsememierie </em>: 01.03.20, 01.10.20 </p>
<p><em type="italic">Ulmie dåarjoeöörnegasse: </em></p>
<list><p type="listitem">Lidteratuvre hijven kvaliteeteste saemiengïelesne gååvnese</p>
</list><p>Saemien lidteratuvren ohtsemebaseradamme öörnege saemien lidteratuvrem dåarjohte, dovne tjiehpies- jïh faagelidteratuvreprosjekth mejtie sïelth buektieh. Mijjieh ohtsemidie vuarjesje gelliej sjyöhtehke krööhkemi mietie.</p>
<p><em type="italic">Dåarjoedåastojh öörnegasse: </em></p>
<list><p type="listitem">Sïelth</p>
<p type="listitem">Sïelth, institusjovnh jih årganisasjovnh mah dåarjoem dåastoeh tjuerieh tjaalasovveme årrodh Enhetsregisterisnie Nöörjesne.</p>
</list><p>Bertemh/sïelth mah ryöktesth bertemedåarjoem dåastoeh Saemiedigkien budsjedten bijjelen eah dåarjoem åadtjoeh daan ohtsemebaseradamme öörnegen bijjelen.</p>
<p>Dåarjoe ij vadtasovvh Nöörjenregistreradamme ålkoelaanten sïeltide (NUF).</p>
<p><em type="italic">Maahta dåarjoen bïjre ohtsedh daejtie råajvarimmide: </em></p>
<list><p type="listitem">Tjiehpieslidteratuvre aalkoemanusinie saemiengïelesne</p>
<p type="listitem">Faagelidteratuvre aalkoemanusinie saemiengïelesne</p>
<p type="listitem">Jarkoestimmieh lidteratuvreste maanide jïh noeride saemiengïelese</p>
<p type="listitem">Digitaale bæjhkoehtimmieh saemiengïelesne tjiehpieslidteratuvren sisnjelen</p>
</list><p><em type="italic">Krïevenassh ohtsemen sisvegasse jïh hammose: </em></p>
<list><p type="listitem">Saemiedigkien digitaale ohtsemegoere edtja åtnasovvedh.</p>
<p type="listitem">Ohtsemh mah eah ohtsemekrïevenasside illh heajhtasuvvieh.</p>
<p type="listitem">Dåarjoedåastoje edtja mïrrestalleme- jïh gellievoeteperspektijvem sov barkosne jïh sijjen dïenesjinie jïh dorjesinie utnedh.</p>
<p type="listitem">Ållesth budsjedte mij åasa-aarvehtsem jïh finansieradimmiesoejkesjem vuesehte.</p>
<p type="listitem">Dïhte guhte ohtsemem vuelietjaala, tjuara luhpiem utnedh dïedtem bïejedh sïeltese/institusjovnese.</p>
<p type="listitem">Dastegh ohtsije dåarjoem dååste edtja bievnedh Saemiedigkie lea råajvarimmiem/prosjektem dåårjeme.</p>
</list><p>Vielie bïevnesh ryöknedimmienjoelkedassi bïjre - vuartesjh öörnegen ohtsemegoerem jih njoelkedassh.</p>
<p><em type="italic">Aamhtesereeremetïjje: </em></p>
<p>Ohtsije maahta vaestiedassem veanhtadidh ohtsemasse 3 askh mænngan Saemiedigkie lea ohtsemem dååsteme, v. reeremelaakine § 11. Annjebodts bïevnese reeremeaamhtesisnie seedtesåvva eannan akte aske mænngan ohtseme lea dååsteme.</p>
<p><em type="italic">Govlehtallemebïevnesh: </em></p>
<p xml:lang="sme">Emma Margret Skåden , 78 47 41 01, Silja Somby , 78 48 42 30, Johan Matteus Triumf , 78 48 42 81</p>
<p xml:lang="dan">Elektronisk søknadsskjema</p>
</body></document>
