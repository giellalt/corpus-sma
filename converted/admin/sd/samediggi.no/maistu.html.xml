<document xml:lang="sma" id="no_id"><header><title>Máistu - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>178</wordcount><conversion_status type="standard"/><availability><free/></availability><multilingual/><origFileName>https://sametinget.no/ealahus/sami-matkeealahus/maistu/?sprak=14</origFileName><parallel_text xml:lang="nob" location="maistu.html"/><parallel_text xml:lang="sme" location="maistu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="smn">Máistu</p>
<p><em type="italic">Máistu (seamma goh aelmie) lea pryöveprosjekte gusnie sïjhtebe åesieh bovtseste, mejtie saemieh jïjtjh byöpmedieh, beapmoekaarhtesne restauraantine vuejnedh. Skïereden 20. b. 2021 lea voestes aejkien mijjieh daam öörnedibie jïh daate sjugniehtåvva Romsesne. </em></p>
<p>Sïjhtebe golme åesieh bovtseste jarngesne utnedh, saertie, soevesbearkoe jïh njoektjeme.</p>
<p>Májstu-biejjien skïereden 20. b. 2021 bovtsenbearkoe jïh restauraanth Noerhte-Nöörjesne sijhtieh gaavnesjidh. Göökte jurjiehtæjjah, akte mij aerpievuekien saemien maalestahkh dorje jïh akte åehpies jurjiehtæjja mij daajbaaletje maalestahkh dorje edtjieh beapmoem jurjiehtidh guktie restauraanth åahpenieh dej nuepiejgujmie bovtsenbearkoe vadta. Gubpede bovtsenbearkoe båata jïh dan ræjhkoesvoete sijhtieh jarngesne årrodh (storytelling) Akte vijnemaehtehtje (sommelier) sæjhta vijnem raeriestidh dejtie ovmessie maalestahkide.</p>
<p>Bovtsenbearkoefaalijidie Máistu sæjhta daejnie viehkiehtidh:</p>
<list><p type="listitem">Restauraantesuerkine Noerhte-Nöörjesne åahpenidh jïh dej daerpiesvoeth</p>
<p type="listitem">Meatan årrodh barkoetjåanghkosne åvtelen Máistu aalka, gusnie fokuse sæjhta årrodh bievneme, åasabïejeme jïh latjkoesjïehtesjimmie</p>
<p type="listitem">Nuepieh jeatjah aktöörigujmie laavenjostedh</p>
<p type="listitem">Nuepieh vadta stuerebe dïenestem åadtjodh</p>
</list><p>Restauraantesuarkan Máistu sæjhta daejnie viehkiehtidh:</p>
<list><p type="listitem">Bovtsenbearkojne hijvenlaakan åahpenidh goh navradahke</p>
<p type="listitem">Båatsoeburriej, bovtsen jïh bovtsenbearkoen histovrijinie hijvenlaakan åahpenidh</p>
<p type="listitem">Aerpievuekien saemien maalestahkigujmie åahpenidh, jïh daajbaaletje vuekieh bovtsenbearkoem jurjiehtidh</p>
<p type="listitem">Saemien kultuvrem jïh voenges navradahkh eevtjedh (beapmoe lïhkebistie, beapmoejearsoesvoete)</p>
</list><p>Jis Máistu-prosjektine skïereden 20. b. 2021 lyhkese sååjhtoe daate konsepte jåarhka.</p>
</body></document>
