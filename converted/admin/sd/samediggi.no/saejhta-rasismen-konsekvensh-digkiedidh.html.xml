<document xml:lang="sma" id="no_id"><header><title/><genre code="admin"/><author><unknown/></author><wordcount>248</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="sme"/><language xml:lang="sma"/></multilingual><origFileName>http://www.saemiedigkie.no/layout/set/print/Saemiedigkien-bijre/AAaarganisasjovnestruktuvre/SUPU/Saejhta-rasismen-konsekvensh-digkiedidh</origFileName><parallel_text xml:lang="nob" location="vil-diskutere-rasismens-konsekvenser.html"/><parallel_text xml:lang="sme" location="haliida-digastalla-rasismma-vaikkuhusaid.html"/><parallel_text xml:lang="smj" location="sihti-rasisma-vajkkudusajt-dagastallat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sæjhta rasismen konsekvensh digkiedidh / SUPU / Åårganisasjovnestruktuvre / Saemiedigkien bïjre / Saemiedigkie - Sametinget</p>
<p type="title">Sæjhta rasismen konsekvensh digkiedidh</p>
<p xml:lang="sme">07. Miessemánnu 2013</p>
<p>Saemien paralmentarihkeles Raerie jïh Saemiedigkie Nöörjesne noerekonferansem öörnedieh suehpeden 31. b – ruffien 2. b. 2013 Oslon ålkolen. Konferansen teema lea aarkebiejjien rasisme.</p>
<p>Saemiedigkien Noerpolitihkeles Moenehtse (daaroen SUPU) lea gåassoehtæjjah konferansese, jïh sæjhta tjelmide bïejedh haestiemidie aarkebiejjien rasismen bïjre, guktie maahta rasismem jïh konsekvenside minngielisnie gïetedidh.</p>
<p><em type="bold">- Goh noere saemieh dle såemies aejkien heannadimmine båetebe gusnie ibie maehtieh eensi vaestiedassem vedtedh, jïh ambassadöörine sjïdtebe gaajhkide saemide. Gosse dïhte rïektes mïele aktene jiehtegisnie rasistiske, jallh akte gyhtjelasse gihtjesåvva juktie provoseradidh, dle maahta gïerve årrodh daejredh maam jïh guktie edtja vaestiedidh. Konferansesne edtjebe disse haarjanidh dæjpeles haarjanimmiej tjïrrh jïh workshop’ine, mijjieh edtjebe aaj mijjen jïjtsh reaktaj bïjre lïeredh maehteles almetjijste daennie suerkesne. Voestes sïlle akten hijven argumentasjovnen vööste lea daajroe , Sagka Marie Danielsen buerkeste, SUPUn åvtehke. </em></p>
<p>Konferanse aalka bearjadahken, suehpeden 31. b. ts. 14.00 Quality Hotel Olavsgaard’sne Oslon ålkolen jïh orrije aejlegen ruffien 2. b.</p>
<p>SUPUn åvtehke aervede medtie 50 noerh,16 jïh 30 jaepiej gaskem, Nöörjeste, Sveerjeste, Såevmeste jïh Russlaanteste sijhtieh meatan årrodh konferansesne. Dïhte haasta gaajhkesidie mah iedtjem utnieh bïeljelidh jis sijhtieh meatan årrodh.</p>
<p><em type="bold">- Aarkebiejjien rasisme lea akte teema mij lea vihkeles digkiedidh jïh mijjieh gegkestibie DATNE leah meatan jïh dov dååjrehtimmiejgujmie jïh vuajnoejgujmie båatah, Sagka Marie Danielsen minngemosth jeahta. </em></p>
<p><em type="bold">Vielie bïevnesh konferansen bïjre: </em></p>
<p>SUPU, e-påaste: supu@samediggi.no</p>
<p>Saemiedigkie, tell. nr. +47 78 48 42 35.</p>
<p>Bïeljelh daesnie jis sïjhth meatan årrodh.</p>
<p><em type="bold">Bïeljelimmiemierie: Suehpeden 15. b. </em></p>
</body></document>
