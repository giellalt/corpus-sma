<document xml:lang="sma" id="no_id"><header><title>Learoesoejkesjh faagese saemien - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>454</wordcount><conversion_status type="standard"/><availability><free/></availability><multilingual/><origFileName>https://sametinget.no/lierehtimmie/learoesoejkesjh/learoesoejkesjh/learoesoejkesjh-faagese-saemien/</origFileName><parallel_text xml:lang="nob" location="laereplaner_for_faget_samisk.html"/><parallel_text xml:lang="sme" location="samegielfaga_oahppoplanat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Learoesoejkesjh faagese saemien</p>
<p><em type="italic">Orre learoesoejkesjh saemien voestesgïeline jïh saemien mubpiengïeline mah daelie leah golme learoesoejkesjh, eelkin juhtedh tjaktjen 2020 raejeste. </em></p>
<p type="title">Saemien voestesgïeline</p>
<p>Saemien voestesgïeline lea learoehkidie mah saemien hïejmegïeline utnieh jïh saemiestieh gosse skuvlem aelkieh. Learohkh mah saemien voestesgïeline utnieh, dam voestes lohkeme- jïh tjaelemelïerehtimmiem saemiengïelesne åadtjoeh. Nöörjenfaagesne lïerehtimmiem åadtjoeh learoesoejkesjen mietie nöörjengïelesne learoehkidie saemiengïeline voestesgïeline. Voestesgïele jienebh ööhpehtimmietæjmoeh åtna jïh learoesoejkesjen leah stuerebe krïevenassh goh mubpiengïelen learoesoejkesje.</p>
<p>Maahtah göökte voestesgïelh veeljedh, dovne saemien jïh nöörjen voestesgïeline.</p>
<p>Learoesoejkesje saemiengïelesne voestesgïeline</p>
<p type="title">Saemien mubpiengïeline</p>
<p>Learoesoejkesjh Saemien mubpiengïeline Maahtoelutnjemen LK205 mietie</p>
<p>Learoesoejkesje faagesne Saemien mubpiengïeline golme learoesoejkesjh åtna:</p>
<list><p type="listitem">Saemien mubpiengïeline – saemien 2</p>
<p type="listitem">Saemien mubpiengïeline – saemien 3</p>
<p type="listitem">Saemien mubpiengïeline – saemien 4</p>
</list><p type="title">Saemien mubpiengïeline – saemien 2</p>
<p>Learoesoejkesje Saemiengïelese mubpiengïeline lea dorjesovveme daltesistie daltesasse, daate sæjhta jiehtedh 2. daltesen mietie, 4. daltesen mietie, 7. daltesen mietie, Jåa2 barkoefaageles ööhpehtimmieprogrammen mietie, Jåa3 studijeryøjreden ööhpehtimmieprogrammen mietie jïh lissiebigkemen mietie sïejhme studijemaahtose. Gaajhkh learohkh mah aelkieh saemiengïeline mubpiengïeline voestes klaassesne edtjieh learoesoejkesjem saemiengïelese mubpiengïeline – saemien 2 fulkedh.</p>
<p>Learoesoejkesje saemien mubpiengïeline, saemien 2 (SAS02-01)</p>
<p type="title">Saemien mubpiengïeline – saemien 3</p>
<p>Saemien mubpiengïeline – saemien 3 lea alternatijve learoehkidie mah sijhtieh nåhtoem utnedh vielie tïjjem nuhtjedh saemien lïeredh jïh learoehkidie mah saemiengïeline seenhte aelkieh maanadaltesisnie jallh easkah noeredaltesisnie. Learohkh mah veeljieh galhkuvevuarjasjimmiem jïh eksamenem vaeltedh saemien 3 mænngan, edtjieh maahtoeulmide maehtedh daltesasse 1-3 10. jaepiedaltesen mietie, jïh maahtoeulmide daltesen 4 mietie Jåa2 ööhpehtimmieprogrammen mietie, jïh lissiebigkemen mietie sïejhme studijemaahtose. Learohkh jïjtjh reaktam utnieh veeljedh mejtie sijhtieh saemiengïeline noereskuvlesne jåerhkedh. Jis naakenh sijhtieh saemiengïeline orrijidh, byöroe dejtie madtjeldehtedh jåerhkedh jïh saemien 3-varijaantem fulkedh sijjeste orrijidh. Dan åvteste daate varijaante lea bielie faageste saemien mubpiengïeline, learohkh nuepiem utnieh abpe faagem mænngan illedh goh privatisth.</p>
<p>Learoesoejkesje saemien mubpiengïeline, saemien 3 (SAS03-01)</p>
<p type="title">Saemien mubpiengïeline – saemien 4</p>
<p>Saemien mubpiengïeline – saemien 4 lea faalenasse dejtie mah saemiengïeline aelkieh jåarhkelïerehtimmesne jïh ajve dah learohkh mah eah saemiengïelem maadthskuvlesne åtneme maehtieh dam faagem vaeltedh. Daam varijaantem juvnehte sijjeste saemiengïelem ammesgïeline vaeltedh, dan åvteste daate varijaante lea bielie faageste saemien mubpiengïeline. Dellie learohkh nuepiem utnieh saemien 3 jallh abpe faagem illedh mænngan, amma saemien 2 mænngan vaeltedh goh privatisth.</p>
<p>Learoesoejkesje saemien mubpiengïeline, saemien 4 (SAS04-01)</p>
<p type="title">Learoesoejkesje saemien goerehtimmie</p>
<p>Learoesoejkesje saemien goerehtimmie (SFS02-02) LK20/S LK20/ S</p>
<p type="title">Learoesoejkesjebarkoem jåarhka</p>
<p>Saemien learoesoejkesjevierhkie ij leah ållesth dan åvteste gaajhkh faagh eah saemien parallelle seammavyörtegs learoesoejkesjem utnieh. Daerpies dam saemien learoesoejkesjevierhkiem illedh barkoen tjïrrh saemien parallelle seammavyörtegs learoesoejkesjigujmie dejtie faagide mah eah saemien learoesoejkesjem utnieh, dah leah; saemiengïelem learoehkidie væhtagïeline, englaanten gïele, matematihke jïh vitnedimmie.</p>
<p>Saemiedigkie lea evtiedimmine learoesoejkesjistie nïerhkeme saemiengïelesne voestesgïeline learoehkidie væhtagïeline. Daate gaervies skuvleaalkovasse 2024. Faageorrestimmie maadthlïerehtimmesne stoerre daerpiesvoetem jïh lissiehtimmiem vadta produksjovnesne orre learoevierhtijste. Saemiedigkie sæjhta learoesoejkesjebarkoem jåerhkedh 2024.</p>
<p>SAT01-01 – Saemien voestesgïeline learoehkidie væhtagïeline (annjebodts soejkesje) - daaroen</p>
<p>SAT01-01 – Saemien voestesgïeline learoehkidie væhtagïeline (annjebodts soejkesje) saemien versjovne</p>
</body></document>
