<document xml:lang="sma" id="no_id"><header><title>Orre SUPU nammoehtamme</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>228</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saernievaaarhkoe/Orre-SUPU-nammoehtamme</origFileName><parallel_text xml:lang="nob" location="nytt-supu-oppnevnt.html"/><parallel_text xml:lang="sme" location="odda-sanul-nammaduvvon.html"/><parallel_text xml:lang="smj" location="aadaa-sanun-nammaduvvam.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Orre SUPU nammoehtamme</p>
<p><em type="italic">Saemiedigkieraerie lea orre lïhtsegh nammoehtamme Saemiedigkien noerepolitihkeles moenehtsasse (SUPU). Dïhte orre SUPU lea faamosne 2018-2021. </em></p>
<p><em type="italic">Doh orre lïhtsegh leah: </em></p>
<p>Åvtehke Ole Henrik Bjørkmo Lifjell (Nordlaante), Maja Fjellstrøm (Noerhte-Trööndelage), Stine Ericsson Anti (Luvlie-Finnmaarhke), Grete Julianne Skum (Jillie-Finnmaarhke) jïh Alfred Mikkel Kuoljok (Nordlaante)</p>
<p><em type="italic">Sæjjasadtjh </em>: </p>
<p>Laara Sparrok (Nordlaante, Andine Knudtson (Åarjel-Nöörje), Kristine Ballari (Luvlie-Finnmaarhke), Sajane Karina Olsen (Romse) jïh Katja Elise Utsi (Nordlaante).</p>
<p>Saemiedigkieraerie lea sov tjåanghkosne Oslosne duarstan 14.12 aktem orre Saemiedigkien noerepolitihkeles moenehtsem nammoehtamme. NSR, Juhtijesaemiej læstoe, Åarjel-Saemiej Gïelh, Barkijekrirrie jïh Åelkieskrirrie lin raeriestimmiejgujmie båateme.</p>
<p>– Mijjieh veelelaakan barkeme jïh krööhkestamme dåehkiej raeriestimmieh dan bööremeslaakan mijjieh buektiehtimh. Gaajhkh dåehkieh mah raeriestimmiejgujmie båateme leah staeries lïhtsegem jallh sæjjasadtjem åådtjeme, saemiedigkieraerie Juhána Biera Biret Márjá/ Berit Marie P. E. Eira jeahta, mij dïedtem åtna SUPU:n åvteste saemiedigkieraeresne.</p>
<p>Saemiedigkien noerepolitihkeles moenehtse (SUPU) lea tseegkesovveme ihke edtja aelhkebe sjïdtedh saemien noeride Saemiedigkien politihkem tsevtsedh. Moenehtse edtja govlehtimmieinstaansine årrodh saemien noeri jïh Saemiedigkien gaskem, men edtja aaj govlehtimmieinstaansine jïh <span type="quote">«gïehtjedæjjine»</span> årrodh Saemiedigkesne dejnie aamhtesinie mah leah noeri bïjre. Naemhtie SUPU maahta Saemiedigkiem viehkiehtidh digkien noereprofijlem jïh noerepolitihkem hammoedidh.</p>
<p>– Manne aavodem dam orre moenehtsem gaavnedidh, jïh manne daajram dah stoerre ïedtjem utnieh aamhtesh buektedh mah leah noeri bïjre, Juhána Biera Biret Márjá/Berit Marie P.E. Eira jeahta.</p>
<p><em type="italic">Jis dov leah gyhtjelassh, gaskesadth saemiedigkieraeriem </em><em type="italic">Berit Marie P.E. Eira, mob. +47 913 28 626. </em></p>
<p xml:lang="nob">Bilder av sametingsrådet og/eller sametingsråd Berit Marie P.E. Eira</p>
</body></document>
