<document xml:lang="sma" id="no_id"><header><title>Maadthlïerehtimmien eejhtegemoenehtse - MLEM - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>206</wordcount><conversion_status type="standard"/><availability><free/></availability><multilingual/><origFileName>https://sametinget.no/grunnopplaring/skolemiljo-og-skoleutvikling/foreldreutvalget-for-grunnopplaringen-fug/?sprak=14</origFileName><parallel_text xml:lang="nob" location="foreldreutvalget_for_grunnopplaeringen_-_fug.html"/><parallel_text xml:lang="sme" location="vuoddooahpahusa_vahnenlavdegoddi_-_fug.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Maadthlïerehtimmien eejhtegemoenehtse - MLEM</p>
<p><em type="italic">Maadthlïerehtimmien eejhtegemoenehtse (daaroen FUG) lea nasjonaale jïh jïjtjeraarehke årgaane mij raerieh jïh bïhkedimmiem vadta eejhtegidie laavenjostoen bïjre hïejmen jïh skuvlen gaskem. </em></p>
<p>FUG:en moenehtsisnie tjïjhtje lïhtsegh mah joekehts bielijste laanteste båetieh jïh maanah skuvlesne utnieh. Lïhtsegi våarome lea eadtjohke eejhtegetjirkijh skuvlesne. Saemiedigkie saemien tjirkijem FUG:se nammohte.</p>
<p type="title">Lïhtsegh boelhkese 2024-2027:</p>
<p><em type="italic">Ståle Sand Kalkvik, </em>åvtehke <em type="italic">Johanne Marie Olaussen, </em>mubpie åvtehke <em type="italic">Alf Harald Aronsen </em><em type="italic">Christopher Sandal Donné </em><em type="italic">Jeanette Trondsdatter Guttormsen </em><em type="italic">Attia Mirza Mehmood </em><em type="italic">Lill-Therese Varsi, </em>nammoehtamme Saemiedigkeste <em type="italic">Elisabeth Teige, </em>sæjjasadtje lïhtsege <em type="italic">Yngve Søderholm-Nodland </em>, sæjjasadtje lïhtsege </p>
<p>FUG tseegkesovvi 1976 jïh reaktavåaromem åtna lïerehtimmielaakesne § 11-9. 2009 raejeste FUG vijriedamme mandaatem åadtjoeji jïh aaj feerhmie voestes jaepiem jåarhkelïerehtimmesne. Seamma biejjien raejeste nomme jorkesi <em type="italic">Maadthskuvlen eejhtegemoenehtsistie. </em>FUG ektie tjaelemesijjiem åtna Maanagïerti Eejhtegemoenehtsinie. </p>
<p>Lohkh vielie FUG:en bïjre jïh gaskesadth Maadthlïerehtimmien Eejhtegemoenehtsem.</p>
<p type="title">Laavenjostoelatjkoe Saemiedigkine</p>
<p>Saemiedigkie laavenjostoelatjkoem vuelietjeeli Maanagïerti eejhtegemoenehtsinie (daaroen FUB) jïh Maadthlïerehtimmiem eejhtegemoenehtsinie (daaroen FUG) ruffien 9.b. 2022.</p>
<p><em type="italic">Daesnie såemies dejtie mierijste laavenjostoelatjkosne: </em></p>
<list><p type="listitem">Gaajhkh maanah jïh noerh edtjieh jearsoe jïh hijven skuvlebyjresem utnedh</p>
<p type="listitem">Gaajhkh maanah jïh noerh edtjieh domtedh sijjieh vuajnalgieh jïh åadtjoeh årrodh gïeh leah</p>
<p type="listitem">Maanaj jïh noeri reaktah saemien gïelelïerehtæmman jïh lïerehtæmman saemien gïelesne</p>
<p type="listitem">FUG jïh Saemiedigkie edtjieh våajnoes aktöörine jïh dåarjoehtæjjine sjïdtedh saemien skuvlesuerkien sisnjelen</p>
</list><p>Lohkh laavenjostoelatjkoem Maadthlïerehtimmien eejhtegemoenehtsen (daaroen FUG) jïh Saemiedigkien gaskem boelhken 2022-2024</p>
</body></document>
