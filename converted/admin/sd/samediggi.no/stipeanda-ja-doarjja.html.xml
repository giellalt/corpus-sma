<document xml:lang="sma" id="no_id"><header><title/><genre code="admin"/><author><unknown/></author><wordcount>1059</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Ealahusat/Duodji/Stipeanda-ja-doarjja</origFileName><parallel_text xml:lang="nob" location="stipend-og-tilskudd.html"/><parallel_text xml:lang="sme" location="stipeanda-ja-doarjja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Stipeanda ja doarjja / Duedtie / Jielemh / Saemiedigkie - Sametinget</p>
<p type="title" xml:lang="sme">Stipeanda ja doarjja</p>
<p xml:lang="deu">Frist: 25.02.2016 23:59</p>
<p type="title">Jielemelatjkoe duadtan: Duedtiestipende</p>
<p>Saemiedigkie maahta stipendem dåarjodh learoehkidie jïh studentide mah duedtiem elliestïjjen vaeltieh.</p>
<p><em type="bold">Ohtsememierie: 25.02.2016. </em></p>
<p><em type="bold">Stipende vadtasåvva learoehkidie jåarhkeskuvlesne mah: </em></p>
<list><p type="listitem">Jåa1 Hammoedimmiem jïh vætnoem vaeltieh. Akte krïevenasse learohke edtja maahtoeulmide goerehtidh duedtien learoesoejkesjijstie sïeltelïerehtæmman. Duedtie edtja akte åejviebielie årrodh programmefaagijste.</p>
<p type="listitem">Jåa2 Hammoedimmien jïh duedtiem elliestïjjen vaeltieh. Duedtie edtja akte åejviebielie årrodh programmefaagijste.</p>
</list><p><em type="bold">Jïh studentide Nöörjeste mah: </em></p>
<list><p type="listitem">Elliesjaepien duedtiem vaeltieh Saemiej ööhpehtimmiejarngesne Johkemehkesne.</p>
<p type="listitem">Duedtiem vaeltieh bachelor- jïh maasteredaltesisnie elliestïjjen.</p>
</list><p>Maahta jeenjemes 10 000 kråvnah vedtedh fïerhten learoehkasse fïerhten jaepien learoehkidie jåarhkeskuvlen daltesisnie jïh 20 000 kråvnah fïerhten studentese jïlleskuvle- jallh universiteetedaltesisnie.</p>
<p>Åajvahkommes stipende ij vadtasovvh seamma faagen sisnjelen vielie goh ikth.</p>
<p>Ööhpehtimmieinstitusjovnh gusnie ohtsije lea learohke jallh studente edtjieh vihtiestidh krïevenassh leah illeme.</p>
<p>Jis vielie bïevnesh jïh vihtiestimmiekrïevenassh sijhth- vuartesjh ohtsemegoerem jïh Saemiedigkien njoelkedassh öörnegasse jallh gaskesadth Saemiedigkine.</p>
<p><em type="bold">Govlehtallije: </em>Raeriestæjja Cecilie Fagerheim, tell. 78 47 41 05. E-påaste: cecilie.samuelsen.fagerheim@samediggi.no </p>
<p xml:lang="deu">Frist: 01.06.2016 23:59</p>
<p type="title">Jielemelatjkoe duadtan: Jïjtjemse duedtieregisterisnie registreradidh</p>
<p><em type="bold">Ohtsememierie: 01.06.2015. </em></p>
<p>Juktie maehtedh gïehtelimsdåarjoem jïh velferdsöörnegh duedtien sisnjelen ohtsedh akte krïevenasse gïehtelimmie lea registreradamme duedtieregisterisnie.</p>
<p><em type="bold">Daah krïevenassh leah faamosne juktie maehtedh jïjtjemse duedtieregisterisnie registreradidh. </em></p>
<list><p type="listitem">Ohtsije tjuara krïevenasside illedh juktie jïjtjemse Saemiedigkien veeljemelåhkosne registreradidh, men ij daarpesjh almetjelåhkosne tjåadtjodh. Sjïere veajkoej maahta daam krïevenassem hiejhtedh.</p>
<p type="listitem">Ohtsije tjuara vihtiestidh satne jïjtjemse goh saemie åtna, jïh saemien hïejmegïeline åtna, jallh eejhtege, aahkah aajjah jallh maadter-aahkah maadter-aajjah saemien hïejmegïeline åtneme, jallh lea maana aktede almetjistie mij tjåådtje jallh lea tjåådtjeme almetjelåhkosne.</p>
<p type="listitem">Registreradamme årrodh merverdiavgiftregisterisnie.</p>
<p type="listitem">Jïjtsedorjeme duedtiem doekeme unnemes 50 000 kråvnaj åvteste, eks mva.</p>
<p type="listitem">Jïjtje vihtiestidh satne realmaahtoem åtna jïh/jallh vihtiestimmie byjjes maahtoste saemien duedtesne.</p>
</list><p>Doekeme lïhke maadtoeladtji jïh paarrebieliej gaskem ij maehtieh våaroeminie årrodh juktie doekemem jïjtsedorjeme duedteste aerviedidh. Aajhterh aksjesïeltine edtjieh dejtie seamma krïevenasside duedtieregisterasse illedh goh akteaajhteresïelth. Daate faamosne maahtoen bïjre, krïevenassi bïjre Saemiedigkien veeljemelåhkosne tjåadtjodh jïh jååhkesjimmien bïjre dorjesistie. Dah mah aksjesïeltine berkieh tjuerieh duedtiefaageles maahtoem utnedh.</p>
<p>Jis vielie bïevnesh jïh vihtiestimmiekrïevenassh sïjhth – vuartesjh ohtsemegoerem jïh Saemiedigkien njoelkedassh öörnegasse jallh gaskesadth Saemiedigkine.</p>
<p><em type="bold">Govlehtallije: </em>Raeriestæjja Vivi Pedersen, tell. +47 78 47 40 13. E-påaste: vivi.pedersen@samediggi.no </p>
<p xml:lang="deu">Frist: 18.03.2016 23:59</p>
<p type="title">Jielemelatjkoe duadtan: Råajvarimmieh mah doekemem eevtjieh.</p>
<p><em type="bold">Saemiedigkie maahta dåarjoem vedtedh sïeltide mah doekemem duedtiedorjesijstie eevtjieh jeatjah vytnesjæjjide. </em></p>
<p>Ohtsememierie: 18.03.2016.</p>
<p><em type="bold">Gie maahta ohtsedh? </em></p>
<list><p type="listitem">Duedtiebovrh mah leah aktene vihties sijjesne jïh ræhpas abpe jaepien jïh byjngetje duedtiem duekieh.</p>
</list><p><em type="bold">Man jïjnjem maahta ohtsedh? </em></p>
<list><p type="listitem">Saemiedigkie maahta raajan 60 % dåarjoem dåarjodh jååhkesjamme doekeme byjngetjedorjeme duedteste, jeenjemes dåarjoe lea raajan 200 000 kråvnah.</p>
<p type="listitem">Doekeme 2015 lea aerviedimmievåarome dåarjose.</p>
</list><p>Jïjtsedorjeme duedtie ij maehtieh meatan årrodh aerviedimmievåaroemisnie.</p>
<p>Jis vielie bïevnesh jïh vihtiestimmiekrïevenassh sïjhth – vuartesjh ohtsemegoerem jïh Saemiedigkien njoelkedassh öörnegasse jallh gaskesadth Saemiedigkine.</p>
<p><em type="bold">Govlehtallije: </em>Raeriestæjja Vivi Pedersen, tell. 78 47 40 13. E-påaste: vivi.pedersen@samediggi.no </p>
<p xml:lang="deu">Frist:</p>
<p type="title">Jielemelatjkoe duedtie: Evtiedimmie- jïh skåårvemeråajvarimmieh</p>
<p>Saemiedigkie maahta dåarjoem vedtedh daase: skåårvemh, evtiedimmieråajvarimmieh, råajvarimmieh mah maahtoem lutnjieh, dorjeseevtiedimmie, kuvsjh, konsulenteviehkie, prosjekth, maarhkedeanalyjse, doekeme- jïh maarhkedeskreejremeråajvarimmieh jïh duedtiekuvsjh.</p>
<p><em type="bold">Ij naan ohtsememierie. </em></p>
<p><em type="bold">Gie maahta ohtsedh? </em></p>
<list><p type="listitem">Vytnesjæjjah jïjtsh gïehtelimmine</p>
<p type="listitem">Dah mah duedtiesïeltem tseegkieh</p>
<p type="listitem">Duedtiesiebrieh jïh aktöörh mah jielemem evtiedieh duedtiejielemen sisnjelen</p>
</list><p><em type="bold">Man jïjnjem dåarjoem maahta ohtsedh: </em></p>
<p>Fysiske skåårvemidie Saemiedigkie maahta raajan 50 % dåarjodh dejstie jååhkesjamme åasijste, jeenjemes dåarjoe lea 500 000 kråvnah</p>
<p>Dorjeseevtiedæmman maahta veasomeåasah meatan vaeltedh, raajan 12 000 kråvnah fïerhten asken jïh dåarjoe lea raajan 60 % åasa-aarvehtsistie.</p>
<p>Duedtiekuvsje jïh råajvarimmieh mah maahtoem lutnjieh: Jeenjemes dåarjoe lea raajan 500 000 kråvnah. Maahta jeenjemes raajan 75 % dåarjodh jååhkesjamme åasamiereste.</p>
<p>Jis vielie bïevnesh sïjhth – vuartesjh ohtsemegoerem jïh Saemiedigkien njoelkedassh öörnegasse jallh gaskesadth Saemiedigkine.</p>
<p><em type="bold">Govlehtallije: </em>Raeriestæjja Vivi Pedersen, tell. 78 47 40 13. E-påaste: vivi.pedersen@samediggi.no </p>
<p type="title" xml:lang="est">Tseegkemestipende</p>
<p>Saemiedigkie maahta tseegkemestipendem vedtedh juktie duedtiesïeltigujmie nïerhkedh.</p>
<p><em type="bold">Ij naan ohtsememierie. </em></p>
<p>Maahta tseegkemestipendem vedtedh dovne soejkesjæmman åvtelen akte sïelte tseegkesåvva (evtiedimmieboelhke) jïh jïjtjehke tseegkemasse (tseegkemboelhke). Ij maehtieh stipendem ohtsedh gåabpagidie boelhkide seamma tïjjen. Jis tseegkemestipende lea vadtasovveme evtiedimmieboelhkese dïhte tjuara gaervies årrodh åvtelen maahta stipendem ohtsedh tseegkemeboelhkese. Iemielaakan ij maehtieh tseegkemestipendem ektiedidh jeatjah skåårveme- jallh evtiedimmiedåarjojne Saemiedigkeste. Maahta stipendem vedtedh juktie bielieh maeksedh veasoeåasijste (jïjtse baalhka), konsulenteviehkie maarhkedegoerehtimmide jïh jeatjah sïeltesoejkesjæmman, lïerehtimmie, pryövedorjemasse, vuelkemeåasah, unnebe skåårvemh, leejjeme viehkie jïh jeatjah åasah mah iemielaakan båetieh evtiedimmie- jïh tseegkemeboelhken. Lijkieåasah byögkeles instanside eah maaksasovvh.</p>
<p><em type="bold">Gie maahta ohtsedh? </em></p>
<p>Aktegsalmetjh jallh gïehtelimmieh aareh aalkoeboelhken.</p>
<p><em type="bold">Man jïjnjem dåarjoem maahta ohtsedh? </em></p>
<list><p type="listitem">Maahta jeenjemes 75 % vedtedh dejstie jååhkesjamme åasijste, raajan 200 000 kråvnah.</p>
<p type="listitem">Jïjtse baalhka maahta raajan 12 000 kråvnah årrodh fïerhten asken. Juktie soejkesjidh sïeltem tseegkedh (evtiedimmieboelhke) maahta dåarjoem vedtedh jïjtse baalhkese jeenjemes 6 askh, gosse sïeltem tseegkeminie /tseegkemeboelhke) jeenjemes 12 askh. Jïjtse baalhka maahta unnebe sjïdtedh dastegh stipendedåastoje jeatjah baalhkam åtna stipendeboelhken.</p>
</list><p>Jis vielie bïevnesh daarpesjh – vuartesjh ohtsemegoerem jïh Saemiedigkien njoelkedassh öörnegasse jallh gaskesadth Saemiedigkine.</p>
<p>Govlehtallije: Seniorraeriestæjja Jørn Gunnar Olsen. Tell: 993 07 806. E-påaste: jorn.gunnar.olsen@samediggi.no</p>
<p type="title">Hospiteradimmie</p>
<p>Saemiedigkie maahta dåarjoem vedtedh hospiterdæmman duedtiesïeltide mah sijhtieh maahtoem låtnoehtidh.</p>
<p><em type="bold">Ohtsememierie 25.02.2016. </em></p>
<p><em type="bold">Gie maahta ohtsedh? </em></p>
<list><p type="listitem">Vytnesjæjjah jïjtsh gïehtelimmine.</p>
</list><p><em type="bold">Man jïjnjem dåarjoem maahta ohtsedh: </em></p>
<p>Hospiteradæmman Saemiedigkie maahta raajan 75 % vedtedh dehtie jååhkesjamme åasa-aarvehtsistie, jeenjemes dåarjoe lea raajan 72 000 kråvnah. Hospitante maahta raajan 12 000 kråvnah åadtjodh veasomeåasaj åvteste fïerhten asken.</p>
<p>Duedtiesïelte maahta raajan 12 000 kråvnah dåarjojne åadtjodh fïerhten asken. Hospiteradimmie maahta ryöhkedh raajan 3 askh. Maahta dåarjoem vedtedh raajan vïjhte latjkojde fïerhten jaepien jallh goske mieriem jakseme mij leah 200 000 kråvnah. Hospitanten lea dïedte ohtsijinie årrodh daan öörnegasse. Hospitante- jïh hospiteradimmiesïelth tjuerieh tjaalasovveme årrodh Brønnøysundregisterinie goh jïjtsh duedtiesïelth. Julevsaemien jïh åarjelsaemien dajvesne båeries almetjh mah eah leah registreradamme Brønnøysundregisterinie maehtieh hospiteradimmiesïeltine årrodh. Ohtsijh mah ryöktesth dåarjoem åadtjoeh jallh dåarjoem dåastoeh lïerehtæjjaöörnegen tjïrrh eah maehtieh daam öörnegem ohtsedh. Ij maehtieh hospiteradimmiedåarjoem vedtedh lïhke fuelhkiej luvnie. Lïhke fuelhkieh leah fuelhkie mah leah rïekte bæjjese- jallh vååleselinjesne jallh åerpenh. Gåabpegh guejmieh, dovne hospitante jïh hospiteradimmiesïelte tjuerieh barkoelatjkoem dievhtedh jïh jååhkesjidh.</p>
<p>Jis vielie bïevnesh sïjhth – vuartesjh ohtsemegoerem jïh Saemiedigkien njoelkedassh öörnegasse jallh gaskesadth Saemiedigkine.</p>
<p><em type="bold">Govlehtallije: </em>Raeriestæjja Vivi Pedersen, tell. 78 47 40 13. E-påaste: vivi.pedersen@samediggi.no </p>
<p xml:lang="deu">Frist: 25.10.2016 23:59</p>
<p type="title">Jielemelatjkoe duedtie: Gïehtelimsdåarjoe</p>
<p xml:lang="deu">Frist:</p>
<p type="title">Jielemelatjkoe duedtie: Velferdsöörnegh</p>
<p>Saemiedigkie maahta beetnehdåarjoem vedtedh eejhtegebeetnegidie jïh skïemtjebeetnegeöörnegasse.</p>
<p><em type="bold">Ij naan ohtsememierie. </em></p>
<p><em type="bold">Gie maahta ohtsedh? </em></p>
<list><p type="listitem">Vytnesjæjjah mah leah registreradamme duedtieregisterisnie.</p>
</list><p><em type="bold">Man jïjnjem dåarjoem maahta ohtsedh? </em></p>
<p><em type="bold">Eejhtegebeetnegh: </em></p>
<p>Baerseledåarjoe lea 30 000 kråvnah eejhtegidie mah leah tjaalasovveme duedtieregisterisnie. Dïhte raaste eejhtegebeetnegh åadtjodh lea 5G (1G= 90 068).</p>
<p><em type="bold">Skïemtjebeetnehöörnege: </em></p>
<p>Juktie refusjovneöörnegem tjïrrehtidh lissiepremijese Folketrygdese juktie skïemtjebeetnegh lissiehtidh 100 % raajan pensjovnevedtije baalhkeste 17. biejjeste. Lissiepremije lea 3,1 % jaepiebaalhkeste. Öörnege lea seamma öörnege maam båatsoelatjkoe jïh jåartaburrielatjkoe utnieh.</p>
<p>Refusjovne lissiepremijeste skïemtjebeetnegeöörnegasse maam NAV vihteste.</p>
<p>Jis vielie bïevnesh jïh vihtiestimmiekrïevenassh sïjhth – vuartesjh ohtsemegoerem jïh Saemiedigkien njoelkedassh öörnegasse jallh gaskesadth Saemiedigkine.</p>
<p><em type="bold">Govlehtallije: </em>Raeriestæjja Cecilie Fagerheim, tell. 78 47 41 05. E-påaste: cecilie.samuelsen.fagerheim@samediggi.no </p>
</body></document>
