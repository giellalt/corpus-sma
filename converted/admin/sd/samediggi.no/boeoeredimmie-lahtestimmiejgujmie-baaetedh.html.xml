<document xml:lang="sma" id="no_id"><header><title/><genre code="admin"/><author><unknown/></author><wordcount>154</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Jielemh/Baaatsoe/Boeoeredimmie-lahtestimmiejgujmie-baaetedh</origFileName><parallel_text xml:lang="nob" location="invitasjon-til-innspill-sametingsmelding-om-reindrift.html"/><parallel_text xml:lang="sme" location="bovdehus-buktit-arvalusaid-boazodoallopolitihka-ektui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Bööredimmie lahtestimmiejgujmie båetedh / Båatsoe / Jielemh / Saemiedigkie - Sametinget</p>
<p type="title">Bööredimmie lahtestimmiejgujmie båetedh</p>
<p xml:lang="olo">02. Suoidnemánnu 2015</p>
<p>Bïevnesen ulmie lea Saemiedigkien båatsoepolitihkem tjïelkestidh, jïh Saemiedigkiem nænnoestehtedh dovne goh akte vihkeles politihkeles aktööre jïh akte vihkeles evtiedimmieaktööre. Soejkesjen mietie edtja bïevnesem buektedh Saemiedigkien gïetedæmman aareh 2016.</p>
<p>Politihkeevtiedimmie jïh bïevnesebarkoe edtja aktene lïhke laavenjostosne årrodh båatsojne. Saemiedigkie båatsoesïjth, sïjth, siebrieh, institusjovnh jïh aktegsalmetjh böörede lahtestimmiejgujmie båetedh bïevnesebarkose.</p>
<p>Saemiedigkiebïevnesisnie ulmie lea aktem ållesth politihkem hammoedidh mij lea båetijen aejkien stuvreme tjïelke ulmiejgujmie mah viehkiehtieh:</p>
<list><p type="listitem">Båatsoem nænnoestehtedh goh jieleme jïh aarvoesjugniedimmiem båatsosne lissiehtidh</p>
<p type="listitem">Båatsoen areale- jïh dajvevåaromem gorredidh</p>
<p type="listitem">Båatsose hijven jïh daajroes mierietsiehkieh gorredidh</p>
<p type="listitem">Båatsoem gorredidh goh gïele- jïh kultuvreguedtije</p>
</list><p>Bïevnesisnie monnehkevoete båatsosne aaj sæjhta akte vihkeles teema årrodh. Dan åvteste dijjen vuajnoej bïjre birrebe ulmiej bïjre akten monnehke båatsose. Baalte bïejeme lea saemiedigkieraerien reektestimmie båatsoepolitihken bïjre maam digkiedin Saemiedigkien stoerretjåanghkosne ruffien 2015. Reektestimmie lea akte dejstie våaroemijstie bïevnesebarkose.</p>
<p><em type="bold">Maahta lahtestimmide seedtedh e-påastine diekie </em>boazodoallu@samediggi.no , 5.9.15 <em type="bold">åvtelen </em></p>
</body></document>
