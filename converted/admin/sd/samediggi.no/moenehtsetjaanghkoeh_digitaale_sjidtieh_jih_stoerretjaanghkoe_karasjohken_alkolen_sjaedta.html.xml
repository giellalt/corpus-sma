<document xml:lang="sma" id="no_id"><header><title>Moenehtsetjåanghkoeh digitaale sjidtieh jih stoerretjåanghkoe Karasjohken ålkolen sjædta - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>160</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/komitemoter-blir-digitalt-og-plenum-blir-utenfor-karasjok.17763.aspx?sprak=14</origFileName><parallel_text xml:lang="nob" location="komitemoter_blir_digitalt_og_plenum_blir_utenfor_karasjok.html"/><parallel_text xml:lang="sme" location="lavdegoddecoahkkimat_cadahuvvojit_digitalalaccat_ja_dievascoahkkin_sirdojuvvo_eret_karasjogas.html"/><parallel_text xml:lang="smj" location="juogostjahkanime_daladuvvi_digitalalattjat_ja_allestjahkanibme_daladuvva_ietja_bajken_ga_karasjogan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Moenehtsetjåanghkoeh digitaale sjidtieh jih stoerretjåanghkoe Karasjohken ålkolen sjædta</p>
<p>Moenehtsetjåanghkoeh mah leah gålkoen 23. – 26.b., digitaale sjidtieh. Jih stoerretjåanghkoe goeven fysiske sjædta Karasjohken ålkolen.</p>
<p>Saemiedigkien stoerretjåanghkoeståvroe lea sjæjsjalamme moenehtsetjåanghkoeh mah leah boelhken gålkoen 23. – 26.b. digitaale sjidtieh.</p>
<p>Covid-19-tsiehkien gaavhtan Karasjohkesne daelie, dellie jeenjemes reaktoe mijjen tjåanghkoeh digitaalelaakan tjirrehtidh, stoerretjåanghkoen åvtehke Tom Sottinen (Bk) jeahta. Stoerretjåanghkoen åvtehke Tom Sottinen</p>
<p>Stoerretjåanghkoeståvroie aaj sjæjsjalamme stoerretjåanghkoem goeven Karasjohken ålkolen tjirrehtidh, sjidtije suetien gaavhtan tjieltesne.</p>
<p>Bievnesh sijjien bijre båetieh mubpien våhkoen.</p>
<p>Gellieh mah leah meatan stoerretjåanghkojne jih dan åvteste libie veeljeme stoerretjåanghkoem sertedh akten sæjjan gusnie aelhkebe jovnesem høøltedh sinsætnan. Edtjebe vihkeles sjæjsjalimmieh vaeltedh stoerretjåanghkosne, jih vuejnebe vihkele fysiske gaavnedidh, Sottinen jeahta.</p>
<p>Saemiedigkien stoerretjåanghkoe lea goeven 7. – 10. b.</p>
<p>Saemiedigkie dejtie nasjonaale juvnehtimmieh fulkieh mah jiehtieh edtja gåetesne årrodh jis skiemtjes, jovnesem sinsætnan høøltedh, vuarjasjidh njaelmieskuvmem nuhtjedh jis ij gåaredh unnemes aktem meeterem jovnesem høøltedh gåetien sisnie byøgkeles tjiehtjielisnie jih låhkoem lihkes almetjijstie giehpiedidh.</p>
<p>Vielie bievnesh åådtje: Tom Sottinen, tel 412 72 386</p>
</body></document>
