<document xml:lang="sma" id="no_id"><header><title>Nasjonaale jïh gaskenaasjonaale saemien gïelevåhkoe 2021  - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>242</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/nasjonal-og-internasjonal-samisk-sprakuke-2021.17260.aspx?sprak=14</origFileName><parallel_text xml:lang="nob" location="nasjonal_og_internasjonal_samisk_sprakuke_2021_.html"/><parallel_text xml:lang="sme" location="sisriikkalas_ja_riikkaidgaskasas_sami_giellavahkku_2021_.html"/><parallel_text xml:lang="smj" location="nasjonalalasj_ja_rijkkagasskasasj_giellavahkko_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nasjonaale jïh gaskenaasjonaale saemien gïelevåhkoe 2021</p>
<p><em type="bold">Saemien gïelevåhkoem daelie gåalmeden jaepien heevehtibie, jïh daate sjïdteme saemiengïeli jaapetje heevehtimmie. </em><em type="bold">Saemien gïelevåhkoe ektiebarkoe juktie saemiengïelide vååjnesasse bïejedh, jïh dïhte laavenjostoe Saemiedigkiej gaskemsh Nöörjesne, Sveerjesne jïh Soemesne. </em><em type="italic">  </em></p>
<p>Saemien gïelevåhkoen vuepsie lea saemiengïelide vååjnesasse bïejedh byjjes tjïehtjelisnie, maahtoem saemiengïeli bïjre jieniemdidh jïh barkedh juktie gïeli aarvoem lutnjedh. Dah golme saemiedigkieh Nöörjesne, Sveerjesne jïh Soemesne sijhtieh galka saemiengïelide vuejnedh, govledh jïh utnedh gaajhkene seabradahkedajvesne daennie gïelevåhkosne.</p>
<p>– Dan våhkoen galka mijjen saemiengïelh vuejnedh jïh govledh seabradahkesne. Mijjieh garmeres darjomi gellienvoeten gaavhtan bïjre jarkan laantesne, jeahta saemiedigkiepresidente Silje Karine Muotka.</p>
<p>Dïhte lissehte dïhte joekoen aavone goh aktöörh juktie Avinor, Tine, Freia, Widerøe jïh Circle K meatan årroeh saemiengïelide vååjnesasse bïejedh ovmessie sijjesne.</p>
<p>– Manne sjuesjedem goh stoere aktöörh åvtese vaedtsieh tsïegline jïhsaemiengïelide byjjes tjïehtjelisnie vååjnesasse biejieh, jeahta Muotka.</p>
<p>Saemien gïelevåhkoe lea stoere stuerebe sjïdteme fïerhten jaepien, jïh dovne tjïelth, saemien institusjovnh, voengen jïh nasjonaale aktöörh jïh sjïere almetjh viehkiehtieh saemiengïelide vååjnesasse bïejedh dan våhkoen.</p>
<p>Ståvroeåvtehke Saemiedigkesne Sveerjesne, Håkan Jonsson jeahta saemiengïelh gorredidh lea vihkeles saemien åålmegidie jïh juktie saemien kultuvrem gorredidh.</p>
<p>– Gïelevåhkoe lea vuekine sjïdteme, jïh dïhte vihkeles heevehtimmie saemiengïelide. Jalhts ovmessie maahtoeh, gïelh mijjem tjåanghkan gårredieh jïh darjoeh juktie gaskesadtebe, jeahta Jonsson.</p>
<p>Saemiedigkiepresidente Soemesne, Tuomas Aslak Juuso. gaajhkesidie haasta viehkiehtidh saemiengïelide vååjnesasse bïejedh dan våhkoen, goh meatan orre heevehtimmesne jïh sosiaale medijesne.</p>
<p>– Gïelevåhkoe sjïere nuepie saemiengïelide vååjnesasse bïejedh, jïh hååhkesjem dovne åejvieladtjh jïh aktöörh noerhti laantine saemien utnieh sijjen barkosne hijven vuekien mietiegïelevåhkosne, jeahta Juuso.</p>
</body></document>
