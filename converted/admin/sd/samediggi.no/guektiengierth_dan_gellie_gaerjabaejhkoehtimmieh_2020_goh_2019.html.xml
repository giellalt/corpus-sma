<document xml:lang="sma" id="no_id"><header><title>Guektiengïerth dan gellie gærjabæjhkoehtimmieh 2020 goh 2019 - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>332</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/antall-samiske-bokutgivelser-fordoblet-fra-2019-til-2020.13631.aspx?sprak=14</origFileName><parallel_text xml:lang="nob" location="antall_samiske_bokutgivelser_fordoblet_fra_2019_til_2020.html"/><parallel_text xml:lang="sme" location="sami_girjealmmuheamit_duppalastojuvvon_2019_rajes_2020_radjai_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Guektiengïerth dan gellie gærjabæjhkoehtimmieh 2020 goh 2019</p>
<p><em type="italic">2019 Saemiedigkie 44 saemien gærja-bæjhkoehtimmieh dåarjoeji, jïh 2020 abpe 89 bæjhkoehtimmieh. Saemiedigkieraerie Henrik Olsen (NSR) lea joekoen madtjele dan åvteste guektiengïerth dan gellie bæjhkoehtimmieh sjïdteme aktede jaepeste dan måbpan. </em></p>
<p>Henrik Olsen    Kenneth Hætta    – Mijjieh joekoen madtjele mijjieh buektiehtamme sagke vielie saemiengïeleldh lidteratuvrem maanide, noeride jïh geerve almetjidie bæjhkoehtidh. Daate lij mijjen vihkielommes ulmie lidteratuvrestrategijesne maam böökti 2018, gusnie aaj nænnoestimmie saemien gïeleste lij vihkeles ulmie, Olsen jeahta.</p>
<p>Saemiedigkie dåarjoeöörnegem saemien lidteratuvrese åtna gusnie tjuara ohtsedh, mij dovne tjiehpies- jïh faagelidteratuvrem dåarjohte. Lissine vïjhte saemien bertemh ryöktesth dåarjoem åadtjoeh sijjen gïehtelæmman jïh saemien lidteratuvrem bæjhkoehtidh.</p>
<p type="title">2019</p>
<p>2019 Saemiedigkie 8 260 000 kråvnah saemien lidteratuvrese læjkoeji, daejstie 6 610 000 kråvnah lin ryöktesth dåarjoe bertemidie jïh 1 650 000 kråvnah ohtsemeöörnegasse.</p>
<p>2019 dåarjoe vadtasovvi bæjhkoehtæmman 44 gærjijste. Daejstie gærjijste 25 gærjah leah orre bajhkoehtimmieh jïh 19 leah jarkoestamme gærjah. Trööndelagen fylhkentjïelte mieriedåarjoem 9 gærjabæjhkoehtimmide åadtjoeji, uvtemes åarjelsaemien gïelese. Dah gærjah leah åajvahkommes paehperegærjah, men aaj gellie tjoejegærjah. Såemies aejkien dah aaj gærjah jarkoestamme julevsaemien jïh jeatjah saemien gïelide.</p>
<p>2019 tjåanghkan 31 paehperegærjah, 3 tjoejegærjah jïh 10 e-gærjah /digitaale gærjah olkese böötin. 30 bæjhkoehtimmieh lin noerhtesaemien, 5 julevsaemien, 8 åarjelsaemien jïh 1 upmejesaemien gïelesne.</p>
<p type="title">2020</p>
<p>2020 Saemiedigkie 13 398 000 kråvnah saemien lidteratuvrese læjkoeji, daejstie 10 458 000 kråvnah lin ryöktesth dåarjoe bertemidie jïh 2 850 000 kråvnah ohtsemeöörnegasse.</p>
<p>2020 dåarjoe vadtasovvi bæjhkoehtæmman 89 gærjijste. Daejstie gærjijste 45 orre bæjhkoehtimmieh jïh 44 jarkoestimmieh. Trööndelagen fylhkentjïelte mieriedåarjoem åadtjoeji juktie 18 jarkoestamme gærjah bæjhkoehtidh jïh Árran julevsaemien jarnge, Hábmeren gærjagåetine ektine, mieriedåarjoem åadtjoeji juktie 12 julevsaemien gærjah bæjhkoehtidh.</p>
<p>2020 tjåanghkan 72 paehperegærjah, 6 tjoejegærjah jïh 11 e-gærjah olkese böötin. 53 bæjhkoehtimmieh lin noerhtesaemien, 18 julevsaemien jïh 23 åarjelsaemien gïelesne.</p>
<p>Dovne 2019 jïh 2020 såemies gærjah leah parallellelåhkoeh, gusnie jienebh saemien gïelh leah seamma gærjesne, joekoen gærjine smaave maanide. Dan gaavhtan 1 bæjhkoehtimmie maahta 3 bæjhkoehtimmine ryöknesovvedh jis dovne noerhtesaemien, julevsaemien jïh åarjelsaemien gïele leah seamma gærjesne.</p>
<p><em type="italic">Jis gihtjehtimmie jallh gyhtjelassh, gaskesadth saemiedigkieraeriem Henrik Olsen (NSR), 907 75 219, </em><em type="italic">henrik.olsen@samediggi.no </em></p>
</body></document>
