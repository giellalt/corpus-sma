<document xml:lang="sma" id="no_id"><header><title>Dåarjoe saemien lidteratuvrese - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>376</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tildelt-stotte-til-samisk-litteratur.15772.aspx?sprak=14</origFileName><parallel_text xml:lang="nob" location="tildelt_stotte_til_samisk_litteratur_.html"/><parallel_text xml:lang="sme" location="juolluduvvon_doarjja_sami_girjjalasvuhtii.html"/><parallel_text xml:lang="smj" location="doarjja_same_girjalasjvuohtaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dåarjoe saemien lidteratuvrese</p>
<p><em type="italic">Saemiedigkieraerie 1 266 000 kråvnah bæjhkoehtæmman saemien lidteratuvreste dåårje. Orre saemien tjaelije lea dej gaskem mah dåarjoem åadtjoeh daan aejkien. </em></p>
<p>Saemiedigkieraerie 196 000 kråvnah vadta bertemasse Gollegiella bæjhkoehtæmman noerhtesaemien diktetjomhpeste maam Ánne Olli lea tjaaleme. Gærjesne dikth mah aarebi aejkiem buerkiestieh jïh onterdimmie akten orre tïjjen bijjelen, akten gaskeaalteren nyjsenen perspektijvesne vuajneme.</p>
<p>Olli lea meatan orreme tjaelijestudijumesne <em type="italic">Čális fal </em>maam Saemiedigkie jïh Sámi girječálliid searvi/Sámi dáiddárráđđi leah öörneme. </p>
<p>– Mijjieh jienebh orre tjaelijh daarpesjibie jïh manne aavone vuejnedh mijjieh hijven manush åadtjobe dejstie mah <em type="italic">Čális fal </em>tjïrrehtieh, saemiedigkieraerie Henrik Olsen (NSR) jeahta. </p>
<p xml:lang="nob">Se oversikt over tildelinger til litteratur, vår 2021</p>
<p type="title">Dåarjoe digitaale bæjhkoehtimmide</p>
<p>2021 Saemiedigkie prioriteeremem lidteratuvreöörnegisnie åtna mij lea digitaale bæjhkoehtimmien bïjre. Prioriteereme lea ræhpas orreme 2021 jïh ij leah naan stuerebh bïhkedassh bïejeme mij digitaale bæjhkoehtimmie lea.</p>
<p>Guldal Rec lea 310 000 kråvnah åådtjeme juktie digitaale tjoejegærjaraajroem smaave maanide bæjhkoehtidh goh podkast. Fïerhte boelhke edtja åenehks soptsesh noerhtesaemiengïelesne utnedh mah ovrehte 10 minudth vaesieh, gaahtoej bïjre Elle jïh Májjá jïh joekehts tsiehkiej bïjre man sïjse haajpanieh. Tjoejegærjaraajroe biehkieh åtna mij dovne lea lidteræære, musihkem åtna jïh filmen bïjre måjhtajahta.</p>
<p>Davvi girji 350 000 kråvnah åådtje juktie såemies saemien maana- jïh noeregærjah bæjhkoehtidh aktene hammosne guktie gåarede dejtie Lesemester-dïenesjisnie bæjhkoehtidh. Lesemesteren akte lohkemedïenesje man tjïrrh edtja aelhkebe årrodh maanide jïh noeride skreejrehtidh jïjnjem jïh daamtaj lohkedh, jïh edtja joekehtsem maanide jïh noeride darjodh mah eah skraejriem utnieh sïejhme gærjah lohkedh.</p>
<p>– Joekoen daerpies saemien gærjajgujmie digitaale hammosne, naakede maam joekoen vuajneme pandemijesne. Dan åvteste sjollehke vuejnedh jienebh gieltegs prosjekth leah båateme mah eah leah ajve e-gærja-hammosne.</p>
<p type="title">Filmh lohkeminie guvviegærjijste</p>
<p>Lissine Trøndelagen fylhkengærjagåetie 200 000 kråvnah dåarjojne åådtje juktie 5-6 videovefilmh darjodh gusnie edtja guvviegærjah jïh maanagærjah guvviejgujmie åarjelsaemien gïelesne lohkedh.</p>
<p>– Jienebh eejhtegh, joekoen dah mah eah saemien ietniengïeline utnieh, leah jienebi videovi jïh tjoejen mietie gihtjeme maanagærjide, guktie aaj gåarede govledh guktie edtja baakojde jiehtedh, Olsen jeahta.</p>
<p>Trööndelagen fylhkengærjagåetien prosjekte edtja gærjah prioriteeredh mejtie ij leah aarebi jarkoestamme åarjelsaemien gïelese guktie dan jïjnje orre teekste åarjelsaemien gïelesne båata goh gåarede.</p>
<p type="title">Orre ohtsememierie daan tjaktjen</p>
<p>Mubpie ohtsememierie dåarjoeöörnegese produksjovne saemien lidteratuvreste lea golken 1.b. 2021.</p>
<p>– Mijjieh gegkiestibie jienebh hijven ohtsemh aaj mubpien aejkien båetieh, Olsen jeahta.</p>
<p><em type="italic">Jis gyhtjelassh jïh gihtjehtimmie, gaskesadth saemiedigkieraeriem Henrik Olsen (NSR), tell. +47 907 75 219, </em><em type="italic">henrik.olsen@samediggi.no </em></p>
</body></document>
