<document xml:lang="sma" id="no_id"><header><title>Saemiedigkie böörede learohkh jåarhkeskuvlesne voestes saemien karrijeerekonferansese - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>304</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-inviterer-elever-pa-videregaende-skoler-til-den-forste-samiske-karrierekonferansen.13149.aspx?sprak=14</origFileName><parallel_text xml:lang="nob" location="sametinget_inviterer_elever_pa_videregaende_skoler_til_den_forste_samiske_karrierekonferansen.html"/><parallel_text xml:lang="sme" location="samediggi_bovde_ohppiid_joatkkaskuvllas_vuosttas_sami_karriearakonferansii.html"/><parallel_text xml:lang="smj" location="samedigge_gahttjo_oahppijt_joarkkaskavlan_vuostasj_karrierrakonferanssaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Saemiedigkie böörede learohkh jåarhkeskuvlesne voestes saemien karrijeerekonferansese</p>
<p>Saemiedigkie learohkh böörede 1. -3. daltesisnie jåarhkeskuvlesne mej saemien faagegievlesne mijjen voestes saemien karrijeerekonferansese: Mii dárbbašit du! Mij dárbahip duv! Mijjieh datnem daarpesjibie!</p>
<p>Datne goh saemiengïeleldh learohke, jïh mij daelie jallh rætnoe edtja karrijeerem veeljedh, leah vihkele saemien seabradahkese. Dijjieh lidie båetijen aejkien faagebarkijh. Saemien seabradahke saamastallije faagefaamoem daarpesje gaajhkine seabradahkesuerkine.</p>
<p>Datne goh saamastallije learohke dov lea sjïere maahtoe, jïh saaht maam karrijeeride datne veeljh vaeltedh, datne sïjhth joekoen daerpies årrodh. Mijjieh saamastallije healsoebarkijh, lohkehtæjjah, maanagïertepedagogh, pollish, juristh, journalisth, barkijh privaate jïh byögkeles reeremisnie jnv. daarpesjibie. Båetije aejkie lea jearohke doh jeanatjommes dijjeste jollebe ööhpehtimmiem vaeltieh jïh dijjen saemien maahtoem nuhtjieh barkoekarrijeeresne åvtese.</p>
<p>Saemiedigkiepresideente Aili Keskitalo sæjhta meatan årrodh konferansesne jïh dïhte gegkeste dan jeenjesh goh gåarede meatan sjidtieh daennie voestes karrijeerekonferansesne. Sametingspresident Aili Keskitalo (NSR)</p>
<p>–Manne gegkestem manne maahtam viehkiehtidh soptsestidh man vihkeles jïh sjïere saamastallije learohkh leah saemien seabradahkese, jïh konferanse sæjhta learoehkidie nuhteligs bïevnesh vedtedh karrijeereveeljemen jïh barkoenuepiej bïjre mah gååvnesieh, saemiedigkiepresideente Aili Keskitalo jeahta.</p>
<p>Saemiedigkie lea ööhpehtimmieinstitusjovnh jïh jeatjah vuesiehtæjjah abpe laanteste tjöönghkeme meatan årrodh konferansesne. Dah sijhtieh digitaale <span type="quote">«bïevnesesijjieh»</span> utnedh mejtie datne goh learohke sïjhth nuepiem åadtjodh vaaksjodh.</p>
<p>Konferansesne dovne ektie boelhkh bïevnesigujmie ovmessie institusjovnijste jïh datne maahtah guessine mïnnedh bïevnesesijjine maam jïjtje stuvrh. Sæjhta ovmessie webinaarh årrodh bïevnesesijjine jïh datne sïjhth nuepiem utnedh gyhtjelassh gihtjedh dennie bïevnesesijjesne maam vaaksjoeh.</p>
<p>Mijjieh datnem daarpesjibie!</p>
<p><em type="italic">Gusnie: </em>Digitaale </p>
<p><em type="italic">Gåessie: </em>25.03 2021 ts. 09.00-15.00 </p>
<p><em type="italic">Giejtie: </em>Learohkh 1. -3- daltesisnie jåarhkeskuvlesne mej saemien voestes- jallh mubpiengïeline. </p>
<p>Sïjsebïeljelimmie: Gaskesadth dov jåarhkeskuvline jïh bïeljelh dov ïedtjem. Dov skuvle beavna datne sïjhth meatan årrodh jïh datne bïevnesh sïjseloggemen bïjre åadtjoeh.</p>
<p>Datne mij ij ektiedimmiem akten jåarhkeskuvlese utnieh men læjhkan sïjhth meatan årrodh, edtjh dov ïedtjem diekie bïeljelidh: mari@tautdanning.no</p>
<p>Vielie bïevnesh: siv.marit.romsdal.eira@samediggi.no</p>
<p>Gïehtjh talkshowem <span type="quote" xml:lang="sme">"Maid dál"</span> mij lea skreejrehtimmiefilme gusnie 19 jaepien båeries Mathis Eira soptsesteminie guessiejgujmie ööpehtimmien jih barkoeveeljemen bijre.</p>
</body></document>
