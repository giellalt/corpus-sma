<document xml:lang="sma" id="no_id"><header><title/><genre code="admin"/><author><unknown/></author><wordcount>177</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Healsoe-jih-sosijaale/Maanavaarjelimmie/Laavenjostoelatjkoem-dorje-Noeoerjen-foestehiejmesiebrine</origFileName><parallel_text xml:lang="nob" location="inngaar-samarbeidsavtale-med-norsk-fosterhjemsforening.html"/><parallel_text xml:lang="sme" location="samediggi-dahka-ovttasbargosiehtadusa-norgga-biebmoruovttuidservviin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Laavenjostoelatjkoem dorje Nöörjen foestehïejmesiebrine. / Maanavaarjelimmie / Healsoe jïh sosijaale / Saemiedigkie - Sametinget</p>
<p type="title">Laavenjostoelatjkoem dorje Nöörjen foestehïejmesiebrine.</p>
<p xml:lang="sme">09. Juovlamánnu 2013</p>
<p><em type="bold">Saemiedigkie laavenjostoelatjkoem dorje Nöörjen foestehïejmesiebrine. Latjkoen aajkoe lea sjïehteladtedh akten hijven foestehïejmehoksese saemien maanide, gusnie maanaj gïele jïh kultuvre gorresuvvieh. </em></p>
<p>Saemiedigkie jïh Nöörjen foestehïejmesiebrie sæjhta laavenjostoe edtja aktem stuerebe fokusem bïejedh saemien gïelese jïh kultuvrese foestehïejmehoksesne. Edtja foestehïejmeråajvarimmieh våaroehtidh mah leah sjïehtedamme saemien kultuvrese jïh gïelese, vuesiehtimmien gaavhtan slïektefoestehïejme.</p>
<p><em type="bold">-Saemien maanah aktem maanavaarjelimmiem dåastoeh mij ij iktesth buektehth gorredidh dej reaktam sijjen saemien gïeline jïh sijjen kultuvrine byjjenidh.Ij iktesth nuekies leavloem bïejhmaanajgïelese jïh kultuvrese gosse edtja hoksevuekieh veeljedh, jïh dïhte maahta nåake sjïdtedh maanaj jieliedasse.Dan åvteste vihkeles saemien maanah foestehïejmine båetieh gusnie maanaj gïele jïh kultuvre aktem iemie sijjiem utnieh, saemiedigkieraerie Henrik Olsen jeahta. </em></p>
<p>Olsen aaj jeahta Nöörjen foestehïejmesiebrie sæjhta hijven voebnesjæjjah årrodh akten foestehïejmehoksese saemien maanide, mij aaj dej reaktam gorrede jïjtse gïelem jïh kultuvrem byjjenimmesne vaarjelidh.</p>
<p><em type="bold">Nöörjen foestehïejmesiebrie: </em></p>
<p>Nöörjen Foestehïejmesiebrie lea akte laantenvijries jïh jïjtjeraarehke ïedtjesiebrie man ulmie lea kvaliteetem lissiehtidh gaajhkine suerkine foestehïejmehoksen sisnjelen.</p>
<p xml:lang="nob">http://www.fosterhjemsforening.no/</p>
<p><em type="bold">Vielie bïevnesh: Saemiedigkieraerie Henrik Olsen, 907 75 219 </em></p>
</body></document>
