<document xml:lang="sma" id="no_id"><header><title>Prosjektem dåårje mij edtja abpe bovtsem leekedimmesne nuhtedh - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>237</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotter-prosjekt-som-skal-utnytte-hele-reinen-ved-slakting.14480.aspx?sprak=14</origFileName><parallel_text xml:lang="nob" location="stotter_prosjekt_som_skal_utnytte_hele_reinen_ved_slakting.html"/><parallel_text xml:lang="sme" location="doarju_proseavtta_mii_avkkastalla_olles_bohcco_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Prosjektem dåårje mij edtja abpe bovtsem leekedimmesne nuhtedh</p>
<p><em type="italic">Saemiedigkieraerie 432.000 kråvnah dåårje sïeltese Min Njuovahat </em><em type="italic">AS </em><em type="italic">akten prosjektese mij lea nuhtemen bïjre abpe bovtseste. </em></p>
<p>Silje Karine Muotka    Kenneth Hætta    Min Njuovahat AS tseegkesovvi 2019 lea Nöörjen mubpie stööremes bovtseleekedimmiegåetie, jïh lea Karasjohkesne. Leekedimmiegåetie sæjhta daennie prosjektesne abpe bovtsem nuhtedh jïh dorjesh bovtseste aaj tjeahpoe- jïh vætnoeindustrijese deelledh.</p>
<p>Fïerhten jaepien 7-800 tonn sluekieh sleengkesuvvieh, mij lea gïehtelimsåasahaesteme jieliemasse, men aaj etihkeles aehpie dan åvteste stoerre bielieh daestie maehtieh beapmose jallh saemien tjeahpose jïh kultuvrese åtnasovvedh. Bovtsenmaelie lea vihkeles saemien aerpievuekien beapmosne. Daan biejjien ij naan jååhkesjamme prosesse juktie maeliem vaeltedh almetjebeapmose Nöörjesne.</p>
<p>– Prosjekte gieltege jïh maahta sån stoerre ekonomeles vihkelesvoetem utnedh. Lissiedorjesh mah daan biejjien sleengkesuvvieh gåarede vaarojde darjodh mejtie gåarede doekedh jïh dan gaavhtan sluekieh-åasam giehpiedidh, seamma tïjjen goh doekemesbaalhkah sijhtieh læssanidh, saemiedigkieraerie Silje Karine Muotka (NSR) jeahta.</p>
<p>Leekedimmiegåetie lea gellie gyhtjelassh åådtjeme åestiejijstie , vytnesjæjjijste jïh byögkeles institusjovnijste sjïehtedimmien bïjre leekedimmeste guktie maahta ovmessie dorjesh bovtseste nuhtedh jïh dejtie doekedh jïh nuhtjedh. Goh dorjesh mah saemien aerpievuekien mietie åtnasuvvieh men mejtie ajve dah mah jïjtjh leekedieh maehtieh reebledh.</p>
<p>– Prosjekte maahta saemien kultuvrem jïh aerpievuekieh nænnoestidh gosse navradahkh åådtje mejtie lea geerve reebledh, seamma tïjjen goh daate sæjhta sluekieh leekedimmeste giehpiedidh, Muotka jeahta.</p>
<p>Dåarjoe, 432 000 kråvnine, vadtasåvva dåarjoeöörnegistie jeereldihkie jieleme, råajvarimmieh mah naa stoerre orresjugniedimmiem jïh sïelteevtiedimmiem vedtieh.</p>
<p><em type="italic">Jis gyhtjelassh jallh gihtjehtimmieh, gaskesadth saemiedigkieraeriem Silje Karine Muotka (NSR), mob. +47 984 87 576, </em><em type="italic">silje.karine.muotka@samediggi.no </em></p>
</body></document>
