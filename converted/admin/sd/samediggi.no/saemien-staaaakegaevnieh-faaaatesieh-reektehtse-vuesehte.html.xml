<document xml:lang="sma" id="no_id"><header><title/><genre code="admin"/><author><unknown/></author><wordcount>250</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Vaaarhkoe/Veeljemeboelhken-2009-2013/Tjaalegh/Saemien-staaaakegaevnieh-faaaatesieh-reektehtse-vuesehte</origFileName><parallel_text xml:lang="nob" location="mangel-paa-samiske-leker-viser-rapport.html"/><parallel_text xml:lang="sme" location="raporta-cajeha-ahte-sami-stoahkanhearvvat-vailot.html"/><parallel_text xml:lang="smj" location="rapportta-vuoset-same-staahkusa-vadnuni.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemien stååkegaevnieh fååtesieh, reektehtse vuesehte / Tjaalegh / Veeljemeboelhken 2009 - 2013 / Våarhkoe / Saemiedigkie - Sametinget</p>
<p type="title">Saemien stååkegaevnieh fååtesieh, reektehtse vuesehte</p>
<p xml:lang="sme">19. Njukčamánnu 2012</p>
<p><em type="bold">Saemiedigkie aktem prosjektem tjïrrehtamme juktie goerehtalledh mij saemien stååkegaevnijste jïh pedagogeles materijelleste gååvnese maanagïertine saemien maanajgujmie, maam daelie aktene reektehtsisnie bæjhkohte. </em></p>
<p><em type="bold">- Goh akte illedahke daehtie goerehtallemistie dle Saemiedigkie raeriestimmiejgujmie båateme göökte vihties råajvarimmide, mubpie presidente Laila Susanne Vars jeahta, guhte dïedtem åtna saemien maanagïerti åvteste. </em></p>
<p><em type="bold">- Akte byjngetje dåehkie tseegkesovveme, mij edtja nïerhkedh aktem saemien <span type="quote">«soptsespaahkem»</span> evtiedidh. Ulmie dagkarinie paahkine lea saemien maanaj gïeleldh maehtelesvoetide nænnoesåbpoe darjodh. Dåehkesne maanagïertebarkijh ovmessie bieleste laanteste. Dïhte mubpie raeriestimmie råajvarimmide lea akte dåarjoe man mietie tjuara syökedh, gusnie ulmie lea stååkegaevnieh evtiedidh mejtie edtja ålkone nåhtadidh, jïh mah gellievoetem vuesiehtieh saemien kultuvresne, Vars jeahta. </em></p>
<p>Aarebi dle bieljielimmieh Saemiedægkan båateme, vaenie stååkegaevnieh maanagïertine gååvnesieh, dannasinie lij vaajteles goerehtalledh dovne mij gååvnese, men aaj mah stååkegaevnieh maanagïerth daarpesjieh.</p>
<p>Byjrehtalleme barkijh sjyöhtehke maanagïertine, akten gihtjemegoerem tjïrrh, jïh guessine mïnneme tjåanghkan luhkieakte maanagïertide vïjhte fylhkine.</p>
<p><em type="bold">- Goerehtallemen tjïrrh dle våajnoes gaajhkh maanagïerth jienebh saemien stååkegaevnieh sijhtieh, jïh jienebh saemien learoevierhtieh. Dïhte mij maanagïertide heerrede jienebh saemien stååkegaevnieh reebledh lea dovne dïhte ekonomeles bielie, dïhte mij joe maarkedisnie gååvnese lea dovres, jïh ij leah raaktan vielie stååkegaevnieh maarkedisnie, Laila Susanne Vars minngemosth jeahta. </em></p>
<p><span type="quote">“Maanagïertebiejjien 2012”</span> sjïekenisnie dle Saemiedigkien mubpie presidente Laila Susanne Vars guessine minnie Ájastealli maanagïertese Guovdageaidnusne.</p>
<p><em type="bold">Govlehtallije: </em>Saemiedigkien mubpie åvtehke Laila Susanne Vars , tel. 977 54 102. </p>
<p><em type="bold">Reektehtse saemien stååkegaevniej jïh pedagogeles materijjelen bïjre maanagïertine saemien maanajgujmie: </em></p>
<p xml:lang="nob">Norsk</p>
<p xml:lang="sme">Davvisámigilii</p>
</body></document>
