<document xml:lang="sma" id="no_id"><header><title>Saemien taalh soptsestidh - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>594</wordcount><conversion_status type="standard"/><availability><free/></availability><multilingual/><origFileName>https://sametinget.no/lierehtimmie/nuhteligs-vierhtieh/saemien-taalh-soptsestieh/</origFileName><parallel_text xml:lang="nob" location="samiske_tall_forteller.html"/><parallel_text xml:lang="sme" location="sami_logut_muitalit.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saemien taalh soptsestidh</p>
<p><em type="italic">Saemien taalh soptsestieh/Samiske tall forteller akte fïerhtenjaepien bæjhkoehtimmie lahtestamme saemien statistihken bïjre gelline ovmessie faagesuerkine. </em></p>
<p>Bæjhkoehtimmie lea akte gellijste mah vijries jïh bijjemes guvviem gelliej faagesuerkiej bijjeli vedtieh mah joekoen sjyöhtehke dejtie mah daajroem saemien tsiehkiej bïjre daarpesjieh.</p>
<p>Faageles analysedåehkie saemien statistihkese maam tjïelte- jïh orrestimmiedepartemeente nammohte laavenjostosne Saemiedigkine akten boelhkese mij njieljie jaepieh ryöhkoe, Saemien taalh soptsestieh redigerede.</p>
<p>Kevin Johansen Nordlaanten fylhkenålmeste lea analysedåehkien åvtehke, jïh doh jeatjah lïhtsegh leah Snefrid Møllersen Healsoe Finnmarhkeste, Torkel Rasmussen Saemien jïlleskuvleste, Julie Aslaksen Statistisk Sentralbyråeste jïh Per Tovmo NTNU:ste.</p>
<p>Lohkh vielie daesnie: Samiske tall forteller / Saemien taalh soptsestieh</p>
<p type="title">Daesnie gaajhkh låhkoeh gærjeste Samiske tall forteller / Saemien taalh soptsestieh</p>
<p>Samiske tall forteller 14 Låhkosne vïjhte tjaalegh. Øystein A.Vangsnes sov tjaalegisnie vuesehte guktie jienebh learohkh saemienööhpehtimmeste gehtjieh mah leah saemienööhpehtimmiem maadthskuvlesne aalkeme. Vigdis Nygård jïh Bård Kårtveit Saemiedigkien dåarjoen bïjre jielemeevtiedæmman tjaelieh. Kevin Johansen Saemiedigkien veeljemelåhkoen bïjre jïh dan evtiedimmien bïjre tjaala tïjje doekoe, mij taalide dovne 2019 våaroeminie åtna. Anders Sønstebø lea aaj daan jaepien Statistisk sentralbyråen fïerhtenjaapetje <span type="quote">«vååksjedimmietjaalegem»</span> buakteme mij juhtije statistihkem såemies vaeljehke seabradahkesuerkide iktede jïh lahteste.</p>
<p>Samiske tall forteller 13 Daennie låhkosne Snefrid Møllersen jïh Julie Aslaksen åtnoen bïjre saemien statistihkeste tjaelieh bijjemes perspektijvesne. Lene Antonsen jïh Trond Trosterud åtnoen bïjre digitaale vierhtijste saemien gïelese tjaelieh. Trosterud lissine tjaala saemiengïeleldh lidteratuvren bïjre bæjhkoehtamme Nöörjesne. Kevin Johansen vuartesje guktie saemien gïeletsiehkie lea maanagïertesne jïh Anders Sønstebø dam fïerhtenjaepien kapihtelem saemien taali bïjre tjaala.</p>
<p>Samiske tall forteller 12 Daesnie teema lea matematihke jïh matematihkeööhpehtimmie kulturelle kontekstesne. Jeatjah teema lea vædtsoesvoete, daaresjimmie jïh healsoevaejvieh saemiej luvnie Nöörjesne. Teemah aaj fysiske dahkoeh saemien båatsoedajvine jïh julev- jïh åarjelsaemien maajhööhpehtimmie.</p>
<p>Samiske tall forteller 11</p>
<p>Dennie luhkievoestes låhkosne akte gamte tematihke lahtestamme statistihkine. Gaskem jeatjah veeljijeïedtjen bïjre saemiedigkieveeljemasse, evtiedimmieotnjegh saemien filmesne, båatsoesaemiej jielede- jïh barkoetsiehkie åarjelsaemien dajvesne jïh evtiedimmie jollebe ööhpehtæmman saemien gïelesne.</p>
<p>Samiske tall forteller 10 .  Låhkadinie låhkosne gærjeste Saemien taalh soptsestieh jienebh teemah ållermaahta mah leah sjyöhtehke siebriedahkeevtiedæmman saemien dajvine.</p>
<p>Samiske tall forteller 9</p>
<p>Ovmessie bielieh maanaj jïh noeri byjjenimmietsiehkine saemien dajvine leah åejvieteema gærjesne Saemien taalh soptsestieh 9. Reektehtse aaj otnjegh saemien siebriedahkeevtiedimmesne gelline suerkine ållermaahta.</p>
<p>Samiske tall forteller 8 Saemien taalh soptsestieh 8 åejvieteemine åtna saemien gïelh lïerehtimmesne.</p>
<p>Samiske tall forteller 7</p>
<p>Teemah mah sjïere lahtestimmiem åadtjoeh leah jarkelimmieh jielemestruktuvresne SDJ-dajvesne (dajvh mah jielemedåarjoem Saemiedigkeste dåastoeh) fasseldimmiestatistihke SDJ-dajvesne, histovrijes bijjieguvvie båatsoen evtiedimmien bijjelen abpe laantesne, evtiedimmie göölemisnie mearoesaemien dajvine Romsesne jih Finnmarhkesne 1980 raejeste jïh daan mearan jïh jarkelimmie såemies vihkeles siebriedahkesuerkine.</p>
<p>Samiske tall forteller 6 Teemah mah lahtestimmiem åadtjoeh gærjesne Saemien taalh soptsestieh 6 leah jarkelimmieh saemien gïeletsiehkesne Nöörjesne, Saemiedigkien vierhtieh saemien gïelese, studijepoengeproduksjovne saemien jollebe ööhpehtimmesne, saemien gïeleåtnoe tsïegline jïh beapmoejearsoesvoete noerhtene.</p>
<p>Samiske tall forteller 5 Saemien taalh soptsestieh 5 gaskem jeatjah statistihkem suerkine lahteste goh årrojeevtiedimmie Nöörjesne, joekoen dejnie golme noerhtemes fylhkine, årrome- jïh juhtemeevtiedimmie nöörjensaemien tjïeltine, saemieh krirrine jïh veeljemisnie jïh saemien gïele maanagïertesne jïh skuvlesne.</p>
<p>Samiske tall forteller 4 Saemien gïeletsiehkie maanagïertesne jïh skuvlesne, byjrese- jïh vierhtiereereme saemien dajvine, saemienrelateradamme dåakteregraadeproduksjovne jïh tjoeleperspektijve saemien statistihkesne leah teemaj gaskem mejtie lahteste.</p>
<p>Samiske tall forteller 3 Saemien taalh soptsestieh 3 gaskem jeatjah statistihkem suerkine lahteste goh saemien medijh, veeljemelåhkoe, årrojeevtiedimmie jïh saemien gïele maanagïertesne jïh skuvlesne.</p>
<p>Samiske tall forteller 2 Saemien taalh soptsestieh 2 jåarhka dejtie teemide mejtie voestes gærja lahtesti Orre daan jaepien lea kapihtele healsoen bïjre jïh akte kapihtele jielemen bïjre.</p>
<p>Samiske tall forteller 1 Reektehtsisnie joekoen baahtsemem saemien daatide daan biejjien digkede jïh nuepieh orre jïh buerebe daatah åadtjodh båetijen aejkien. Jeatjah teema leademograafeles evtiedimmie aerpievuekien saemien dajvine. Reektehtse aaj lïhkebe vuartesje jarkelimmide ööhpehtimmiemöönsterisnie saemien årroji luvnie jïh jarkelimmide gosse lea veeljemen bïjre maadthskuvlesne.</p>
</body></document>
