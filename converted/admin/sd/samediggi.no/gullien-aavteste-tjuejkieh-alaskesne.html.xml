<document xml:lang="sma" id="no_id"><header><title/><genre code="admin"/><author><unknown/></author><wordcount>169</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Kultuvrejieleme/Gaarsjelimmie/Gullien-aavteste-tjuejkieh-Alaskesne</origFileName><parallel_text xml:lang="nob" location="gaar-for-gull-i-alaska.html"/><parallel_text xml:lang="sme" location="gilvalit-golli-alaskas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Gullien åvteste tjuejkieh Alaskesne / Gaarsjelimmie / Kultuvrejieleme / Saemiedigkie - Sametinget</p>
<p type="title">Gullien åvteste tjuejkieh Alaskesne</p>
<p xml:lang="sme">16. Njukčamánnu 2014</p>
<p>Aejlegen njoktjen 16.b. Arctic Winter Games (AWG) aalka Fairbankesne, Alaska. Saemiedigkiepresidente Aili Keskitalo sæjhta stïeresne årrodh abpe öörnedimmesne juktie delegasjovnem saemien gaarsjelimmie- jïh kultuvrenoerigujmie åvtese heejjadidh.</p>
<p><em type="bold">- Arctic Winter Games akte gaajh åajvoeh öörnedimmie mij gaarsjelimmiem, kultuvrem jïh sosijaale ektiedimmiem eevtjie. Manne tjarke aavodem meatan årrodh dejtie tjaebpies noeride åvtese heejjadidh mah leah Team Saepmesne, presidente Aili Keskitalo jeahta. </em></p>
<p>Doh gaarsjelimmiesuerkieh mej sisnie Team Saepmie edtja meatan årrodh daan jaepien gaahtjemisnie, mij lea dïhte göökteluhkienjealjede histovrijisnie, leah tjoejkeme jïh juelkietjengkere gåetesne (Five-A-Side) nïejtide. Lissine dåehkie sæjhta meatan årrodh gelline kultuvreöörnedimmine.</p>
<p>Aejlegen doh juelkietjengkerenïejth aelkieminie gulliem vijredh, jïh rïhpestimmiegæmhpoe lea hïejmefavorihten vööste, Alaska. Måantan tjoejkemegaahtjemh aelkieh. Dellie aaj doh saemien kultuvresaadthalmetjh edtjieh sijjen voestes vuesiehtimmiem utnedh.</p>
<p>Ållesth 24 tjoejkijh, uktsie juelkietjengkeretjïektjijh, göökte kultuvrealmetjh jïh uktsie åvtehkh meatan dåehkesne.</p>
<p>Lohkh vielie Arctic Winter Games’n bïjre dej byögkeles gåetiesæjrosne.</p>
<p><em type="bold">Dan boelhken Aili Keskitalo lea Arctic Winter Games’ne raerielïhtsege Henrik Olsen sæjhta presidentine årrodh. </em></p>
</body></document>
