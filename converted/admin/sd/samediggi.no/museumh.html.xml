<document xml:lang="sma" id="no_id"><header><title>Museumh - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>533</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/museer/?sprak=14</origFileName><parallel_text xml:lang="nob" location="museer.html"/><parallel_text xml:lang="sme" location="museat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="est">Museumh</p>
<p><em type="italic">Saemiedigkien lea dåarjoeöörnege museumidie, gusnie ulmie lea faageles nænnoes saemien museumh mah saemien kultuvreaerpiem reerieh, orrestieh, dan bïjre bievnieh jïh dotkoeh </em><em type="italic">.  </em> </p>
<p>Museumh mah dåarjoem åadtjoeh 2020 leah Árran julevsáme guovdásj, Saemien Sijte, RidduDuottarMuseat, Deatnu jïh Varanger museumssiida, Várdobáiki, Noerhteåålmegi jarnge, (Senter for nordlige folk), Saemien museumesiebrie, Bååstede- Norsk folkemuseum jïh prosjekte Dokumentasjonssenter for Kautokeino/Alta-saken.</p>
<p>Saemien museumh leah naa smaave viertiestamme jienebi nöörjen museumigujmie. Doh govhte konsolideradamme museumesïjth Saemiedigkien reeremen nuelesne leah bårrode, åarjelsaemien dajveste åarjene Varangerasse noerhtene. Akte aevhkie dej lea nænnoes vïedteldimmie sijjen voenges dajvide, gosse gåhkoeh dej gaskem leah stoerre.</p>
<p>Saemien museumh nænnoes faageles jååhkesjimmiem niktieh jïh leah meatan dotkemisnie, reeremisnie jïh bievniemisnie mijjen histovrijistie jïh kultuvreaerpeste. Museumh sijjen vihkeles siebriedahkeråållam jïh råållam daan beajjetje siebriedahkedigkiedimmine jïh båetijen aejkien soptsesinie krööhkestieh. Dah leah vihkeles aktöörh mijjen ektie soptsesisnie. Saemien museumesïjth dotkeminie gïehtelieh jïh kultuvremojhtesi bïjre bievnieh, jïh kultuvreeatnemh gorredieh fïerhten jaepien. Doh jeanatjommes saemien museumesïjth aaj definisjovnem utnieh goh saemien kultuvrebievnemeinstitusjovnh jallh saemien kultuvregåetieh. Dah leah vihkeles gaavnedimmiesijjieh jïh vihkeles aktöörh sijjen voenges siebriedahkine jïh regijovnine. Gaavnedimmiesijjie maahta årrodh kultuvrefestivaalh jallh doekememaarhna duedtiedorjesidie.</p>
<p xml:lang="nob">Lohkh: De samiske museene i 2019 - Kulturrådets vurderinger</p>
<p type="title" xml:lang="sme">RiddoDuottarMuseat</p>
<p>Museumestiftelsisnie njieljie saemien museumh jïh Saemien tjeahpoevåarhkoe Jillie-Finnmarhkesne. RiddoDuottarMuseaten bijjemes årgaane lea ståvroe mïsse 8 tjirkijh veeljesuvvieh jïh dejstie Saemiedigkie göökte veeljie. Saemiedigkie ståvroeåvtehkem veeljie. Gaajhkh tjirkijh sijjen persovneles sæjjasadtjem utnieh.</p>
<p>Boelhken snjaltjen 1.b. 2019 - ruffien 30.b. 2022 Saemiedigkie lea Johan Vasaram ståvroeåvtehkinie nammoehtamme RiddoDuottarMuseaten ståvrose (pers. sæjjasadtje Liv Elin Wilhelmsen) jïh Marianne Balto goh ståvroelïhtsege (pers. sæjjasadtje Stine Marie Høgden).</p>
<p>Gellie jaepieh Saemiedigkie barkeme juktie tjeahpoemuseumem saetniedehtedh Karasjohkesne. Ulmie lea buerebe lokaalh RiddoDuottarMuseatasse, jïh seamma tïjjen magasijnem jïh vuesiehtimmielokaalh saemien tjeahpose saetniedehtedh. Vihkeles vuartasjidh mejtie lea nuepie laavenjostedh jïh ektie lokaaligujmie Saemien ektietïjjen tjeahpoejarngine. 2019 Statsbygg aktem nuepiegoerehtimmiem tjïrrehti.</p>
<p xml:lang="sme">RidduDuottarMuseaten nuepiegoerehtimmie (RDM))</p>
<p type="title">Bååstede - saemien kultuvreaerpiem bååstede sertedh</p>
<p>Gellie jaepieh Saemiedigkie barkeme juktie saemien kultuvreaerpiem bååstede sertedh. Saemiedigkie sertemelatjkoem saemien daeverematerijellen bïjre vuelietjeeli 2019 museumijstie Norsk Folkemuseum jïh Kulturhistorisk museum dejtie govhte konsolideradamme saemien museumidie. Daelie joekoen daerpies eensi ekonomeles lutnjeminie juktie magasijnh jïh vuesiehtimmiefasiliteeth bueriedidh, jïh faagebarkijh saemien museuminie lissiehtidh guktie saemien museumh edtjieh maehtedh daam vihkeles kultuvreaerpiem reeredh jïh dan bïjre bievnedh.</p>
<p>Signeradimmien tjïrrh Bååstede-latjkoste, lea voestes bieliem daehtie vihkeles prosjekteste tjïrrehtamme. Saemien museumh hijven faagemaahtoem utnieh juktie daam vihkeles kultuvreaerpiem reeredh. Men museumh eah vierhtieh utnieh gorredæmman, våårhkedæmman jïh bievniemasse. Joekoen daerpies eensi ekonomeles lutnjemisnie juktie våarhkoeh jïh vuesiehtimmiefasiliteeth bueriedidh, jïh faagealmetjh saemien museuminie nænnoestidh.</p>
<p>Saemiedigkie sæjhta 2020 daam sertemebarkoem bæjjese fulkedh jïh sjïehteladtedh guktie Norsk Folkemuseum maahta jåerhkedh sertemebarkoem dejtie saemien museumidie soejkesjidh.</p>
<p><em type="bold">Dokumentasjovne jïh bïevnesh gæmhposte Alta-Guovdageaidnu-jeanoen bïjre  </em></p>
<p>Daelie 40 jaepieh mænngan gæmhpoe lij Alta-Guovdageaidnu-jeanoen bïjre. Saemiedigkie RiddoDuottarMuseatem birrie dïedtem vaeltedh daam vihkeles bieliem saemien histovrijistie dokumenteradidh jïh dan bïjre bievnedh. Akte bielie prosjekteste sæjhta årrodh vuartasjidh mejtie maahta Dáiddasiidan- Máze House, skraejrien bïjre laavenjostedh, mij lea saemien tjiehpiedæjjadåehkien histovrijen bïjre, mij Mázesne hööllesti.</p>
<p>Saemiedigkie referaansedåehkiem nammohte mij dïedtem åådtje voenges vïedteldimmiem barkose gorredidh. Referaansedåehkie edtja aaj raeriejgujmie båetedh guktie edtja d okumentasjovnejarngem tseegkedh.</p>
<p><em type="bold">Pijtesaemien museumebarkoe  </em></p>
<p>Saemiedigkie pijtesaemien museumebarkoem nænnosteminie. Barkoedåehkie lea tseegkesovveme tjirkijigujmie Arranistie, Duoddara Ráfeste, siebreste Pitesamisk museum jïh Saemiedigkeste. Vaajteles aaj laavenjostoem jeatjah aktöörigujmie syökedh. Daelie faageseminaarem soejkesjeminie juktie vuejnedh mij lea dorjesovveme pijtesaemien kultuvrehistovrijen sisnjelen jïh guktie maahta guhkiebasse barkedh.</p>
<p xml:lang="nob">Prinsipper for Sametingets museumspolitikk 2020</p>
</body></document>
