<document xml:lang="sma" id="no_id"><header><title/><genre code="admin"/><author><unknown/></author><wordcount>211</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Saemiedigkien-bijre/Saemiedigkiegaaetie</origFileName><parallel_text xml:lang="nob" location="sametingsbygningen.html"/><parallel_text xml:lang="sme" location="samediggevisti.html"/><parallel_text xml:lang="smj" location="samediggeviesso.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemiedigkiegåetie / Saemiedigkien bïjre / Saemiedigkie - Sametinget</p>
<p type="title">Saemiedigkiegåetie</p>
<p xml:lang="sme">25. Borgemánnu 2011</p>
<p>H. M. Gånka Harald V. Saemiedigkiegåetiem Karasjohkesne byögkeleslaakan rïhpesti gålkoen 2.b. 2000. Saemiedigkiegåetesne dïhte saemiej almetjeveeljeme krirrie, jïh Saemiedigkien reereme Nöörjesne.</p>
<p>Dah sivijlearkitekth Stein Halvorsen jïh Christian Sundby lægan gåetiem guvviedamme, mah njoktjen 1996 arkitektegaahtjemem vitnin dejnie faamoebaakojne 69,3 o NORD. Ållesth dle 116 mah lin meatan gaahtjemisnie, jïh dejstie 48 raeriestimmieh böötin.</p>
<p>Mïetsken 1998 dle bigkemebarkoem eelkin, jïh ruffien 1999 dle stoerredigkiepresidente Kirsti Kolle Grøndahl maadthgierkiem bïeji.</p>
<p>Gåetie goh akte bieliegievlie göökte laptine gusnie Saemiedigkien gærjagåetie, dåastoesijjie, tjåanghkoetjiehtjelh jïh medtie njieljieluhkie kontovrh. Bieliegievlien gietjesne Saemiedigkien stoerretjåanghkoesavka mij låavthgåetine vååjnoe, jïh desnie dah tjåanghkoeh saemiej almetjeveeljeme krirresne.</p>
<p>Saemiedigkiegåetie lea uvtemes akte vihties væhta dan politihkeles jïh riekteles staatusasse maam saemieh utnieh goh akte åålmege.</p>
<p>Saemiedigkiegåetie gaajhkh eensi krievemh voebnesje akten daajbaaletje parlamentegåatan. Saemiedigkien stoerretjåanghkoesavka, auditovrije jïh gaajhkh tjåanghkoetjiehtjelh digitaale toelhkedïrregh utnieh. Preesse jïh meedijah jïjtsh tjiehtjelh utnieh, jïh desnie sjïehteladteme guktie gåarede raadijove- jïh tv’sne seedtedh saemiedigkietjåanghkojste.</p>
<p>Gåetien ållesth stoeredahke lea 5 300 kvadraatemeeterh jïh prosjekten maaksoe lij 128-710.000 kr. jaepien 2000.</p>
<p xml:lang="nob">Resepsjonen © Foto: Fornavn Etternavn</p>
<p xml:lang="nob">Plenumsveggen © Foto: Fornavn Etternavn</p>
<p xml:lang="nob">Sametinget Kautokeinoveien 50 9730 Karasjok, Norway</p>
<p xml:lang="nob"><em type="bold">Apningstider: </em>mandag-fredag: 08:00 - 15:00 </p>
<p xml:lang="nob">Se kartet på Google maps</p>
<p xml:lang="nob">Sametinget ha kontorer over hale landet. Finn et kontor nær deg</p>
</body></document>
