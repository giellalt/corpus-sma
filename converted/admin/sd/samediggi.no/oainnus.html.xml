<document xml:lang="sma" id="no_id"><header><title>Oainnus - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>150</wordcount><conversion_status type="standard"/><availability><free/></availability><multilingual/><origFileName>https://sametinget.no/kultuvrramujtto-ja-huonajsuodjalus/kultuvrrabalgga/duorga-kultuvrrabalges/oainnus/?sprak=14</origFileName><parallel_text xml:lang="nob" location="oainnus.html"/><parallel_text xml:lang="sme" location="oainnus.html"/><parallel_text xml:lang="smj" location="oainnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="olo">Oainnus</p>
<p>Noerhtesaemien baakoe oainnus lea seamma goh våajnoes, jïh daebpede maahtah stoerre bielieh Snubbeste vuejnedh. Maahta vuejnedh derhviegåetie jïh fievsiegåetie daesnie tjåådtjeme. Jillemes dejstie lea derhviegåetie gusnie årroejin.</p>
<p>Seapan Nils Henrik Andersen (1807-1848) Gullsteineste jïh gåmmebe Berti Henriksdatter Pingi mah diekie orrijin.</p>
<p type="title">Nils jïh Beriten maanah</p>
<p>Nils jïh Berit govhte maanah åadtjoeh, men ajve John Mikal Nilsen (1847-1914) byjjeni.</p>
<p>John Mikal lij ajve tjïjhtjen jaepien båeries gosse tjidtjebe sealadi. Dellie seapan Planterhaugenen gåajkoe juhti gusnie göökte jyönh utni.</p>
<p>Johan Mikal voestegh Sigrid Birgitte Henrikdatterinie (1854-1879) pruvri jïh Sandemarkese juhti. Mænngan pruvri Karen Anna Johnsdatterinie (1857). Paarretjeguaktah Blåfjellet gåajkoe juhtin jïh doh voestes årrojh desnie sjïdtin. 1900-låhkoen aalkoelisnie fuelhkie Vassbakkese juhti Sandemarkesne.</p>
<p type="title">Dïmperdimmieskuvle Oainnusne</p>
<p>Oainnusne Henrik Henriksen (1832-1902) jïh baernebe Olaus Henriksen (1868-1956) dïmperdimmieskuvlem utnin. Dah sijjen learohkh gaajhkem lïerin goh dïmperem sååkesjidh, dïmperestoehkide eebnestidh jïh gåetieh dïmperdidh. Dej gïehtelimmie lij dan stoerre guktie gaajhkh bietsieh Snubbesne njeevhresovvin jïh åtnasovvin bigkemeïebnine.</p>
</body></document>
