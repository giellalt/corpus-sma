<document xml:lang="sma" id="no_id"><header><title/><genre code="admin"/><author><unknown/></author><wordcount>302</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Jielemh/Gellielaaketje-jielemh/Saemien-fealadassem-guhkiebasse-daaarjohte</origFileName><parallel_text xml:lang="nob" location="satser-videre-paa-samisk-reiseliv.html"/><parallel_text xml:lang="sme" location="angirussa-viidaseappot-sami-matkeealahusain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemien fealadassem guhkiebasse dåarjohte / Gellielaaketje jielemh / Jielemh / Saemiedigkie - Sametinget</p>
<p type="title">Saemien fealadassem guhkiebasse dåarjohte</p>
<p xml:lang="sme">22. Juovlamánnu 2015</p>
<p>Saemiedigkieraerie 850 000 kråvnah dåårje Nordnorsk Reiseliv AS:se prosjektese Samiske Reiseliv 2.0. Prosjekte edtja maahtoem, dorjesidie jïh maarkedelåhkojde lissiehtidh saemien fealadassesïeltide.</p>
<p>Samisk Reiseliv 2.0 lea akte guhkiebasse barkoe prosjekteste Samisk Reisliv maam Origo Nord lea stuvreme boelhken 2012-2015.</p>
<p><em type="bold">-Dïhte mij lea orre daennie guhkiebasse barkosne lea saemien fealadassesuerkie daesnie ektiedamme sjædta akten daaletje fealadassebyjresen vööste jïh destie gaskesem åådtje aktine tseegkeme viermine, jolle fealadimmiefaageles maahtojne jïh akten nænnoes maarkededoekemekanaalese mah maehtieh fïerhtem sïeltem prosjektesne lutnjedh, saemiedigkieraerie Silje Karine Muotka jeahta. </em></p>
<p>NordNorsk Reiseliv AS (NNR) lea maarkedefoeresjimmieåårgane Noerhte-Nöörjese goh fealadimmieulmie nasjovnaale jïh gaskenasjovnaale sijjesne. Sïelten leah 15 barkijh kontovrine Tromsøesne, Altesne jïh Bådåddjosne.</p>
<p><em type="bold">Åssjele prosjektine Samiske Reiseliv 2.0 lea: </em></p>
<p xml:lang="vep"><span type="quote">«Saemien kultuvre jïh histovrije edtjieh maehtedh goh åejviefåantoe årrodh man åvteste edtja Noerhte-Nöörjese eejehtallemisnie mïnnedh, jïh gosse jienebh sijhtieh Noerhte-Nöörjem dååjredh saemien kultuvren gaavhtan dle dïhte edtja våaroeminie årrodh fasseldæmman abpe jaepiem»</span>.</p>
<p>Samisk Reiseliv 2.0 edtja akte gaahpoeh viermie årrodh mij maahtoelutnjemem faalehte gaajhkesidie mah sijhtieh orre daajroem vejtiestidh. Åtna goh vihkeles gaajhkh sïelth jïh jeatjah instansh mah sjïere ïedtjem utnieh faagesuarkan maehtieh faalenassem åadtjodh meatan årrodh gaahpoeh tjåanghkojne goh seminaarh, kuvsjh jïh konferansh. Sïelth jallh institusjovnh mah eah leah prosjekteguejmieh tjuerieh jïjtje maeksedh jis sijhtieh meatan årrodh öörnedimmesne.</p>
<p>Fealadassesïelth åarjelsaemien dajvine edtjieh aktem sijjiem åadtjodh prosjektesne Samisk Reiseliv 2.0. Saemiedigkieraerie Silje Karine Muotka jeahta fealadasseråajvarimmieh saemien kultuvresne tjuerieh tjïelkevoetem jïh ussjedammesvoetem våaroeminie utnedh.</p>
<p><em type="bold">–Tjïelke jïh ussjedammes saemien fealadassedorjesh tjuerieh akte rööpses laejkie årrodh abpe prosjekten tjïrrh, Muotka jeahta. </em></p>
<p><em type="bold">- </em><em type="bold">Saemien fealadasse stoerre nuepiem åtna akte sagke stuerebe jielemem sjïdtedh saemien dajvine goh daan biejjien. Mijjieh jienebh profesjonelle fealadasseaktöörh daarpesjibie mah tjïelke hijven dorjesh faalehtieh mej mietie gaskenasjovnaale fealadassemaarkede gihtjie, Muotka jeahta. </em></p>
<p><em type="bold">Vielie bïevnesh: Saemiedigkieraerie Silje Karine Muotka, 984 87 576 </em></p>
<p><em type="bold">Lohkh vielie: </em></p>
<p xml:lang="nno">http://www.sametinget.no/Naeringer/Variert-naeringsliv/Fornyet-satsing-paa-samisk-reiseliv</p>
</body></document>
