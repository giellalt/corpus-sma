<document xml:lang="sma" id="no_id"><header><title/><genre code="admin"/><author><unknown/></author><wordcount>326</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.saemiedigkie.no/layout/set/print/Veeljeme-jih-veeljemelaahkoe/Kampanjeside/Bievnesh/Daesnie-maahtah-steemmadidh-saemiedigkieveeljemisnie</origFileName><parallel_text xml:lang="nob" location="her-kan-du-stemme-ved-sametingsvalget.html"/><parallel_text xml:lang="sme" location="dappe-sahtat-jienastit-samediggevalggas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Daesnie maahtah steemmadidh saemiedigkieveeljemisnie / Bïevnesh / Kampanjeside / Veeljeme jïh veeljemelåhkoe / Saemiedigkie - Sametinget</p>
<p type="title">Daesnie maahtah steemmadidh saemiedigkieveeljemisnie</p>
<p>14. Miessemánnu 2013</p>
<p>Tjïelth bæjhkoehtieh gåessie dah steemmide dåastoeh, jïh sjæjsjalieh gusnie dah steemmadæmman sjïehteledtieh veeljemedigkesne saemiedigkieveeljemasse.</p>
<p>Gaajhkh tjïelth Nöörjesne edtjieh åvtelhbodti steemmadæmman sjïehteladtedh dejnie seamma sijjine goh stoerredigkieveeljemasse. Latjkoej mietie tjïeltigujmie dle maahta åvtelhbodti steemmadidh snjaltjen 1.b. raejeste. Daate joekoen vihkeles dejtie mah daejrieh dah eah nuepiem utnieh steemmadidh dennie sïejhme åvtelhbodti steemmadimmieboelhkesne.</p>
<p><em type="bold">Veeljemedigkie </em></p>
<p>Datne maahtah ajve steemmadidh veeljemedigkesne dennie tjïeltesne datne leah tjaalasovveme almetjelåhkosne, jïh ajve dejnie tjïeltine Nöörjesne mah vielie goh 30 almetjh utnin Saemiedigkien veeljemelåhkosne jaepien 2011. Dejtie 56 sjyöhtehke tjïeltide lea veeljemedigkie måantan 09.09.2013. Dejtie tjïeltide mah veeljemedigkiem göökte biejjieh nænnoestamme, amma lissine aejlegen 08.09.2013, naemhte aaj Saemiedigkieveeljemasse.</p>
<p>Saemiedigkieveeljemasse 2013 daah 56 tjïelth veeljemedigkiem utnieh:</p>
<p>Alta Asker Balsfjord Bergen Bådåddjo - Bodø Bærum Deatnu – Tana Drammen Evenes Fauske Gáivuotna – Kåfjord Gamvik Gaala - Grane Gratangen Guovdageaidnu – Kautokeino Hammerfest Harstad Hasvik Aarborte - Hattfjelldal Hemnes Kárášjohka – Karasjok Karlsøy Kvalsund Kvænangen Lavangen Lebesby Lenvik Loppa Lyngen Lørenskog Målselv Måsøy Narvik Nordkapp Nordreisa Oslo Porsanger – Porsángu – Porsanki Rana Röörose - Røros Raavrevijhke - Røyrvik Skedsmo Skjervøy Skånland Snåase - Snåsa Sortland Stavanger Stientje - Steinkjer Storfjord Sørreisa Sør-Varanger Tromsø Tråante - Trondheim Tysfjord Ullensaker Unjárga – Nesseby Vadsø</p>
<p>Jis dov tjïelte ij leah daennie læstosne, tjoerh åvtelhbodti steemmadidh. Datne aaj veeljemekåarhtesne vuajnah mejtie nuepiem åtnah steemmadidh veeljemebiejjien, jallh mejtie datne tjoerh åvtelhbodti steemmadidh.</p>
<p><em type="bold">Åvtelhbodti steemmadimmie sislaantesne </em></p>
<p>Datne maahtah åvtelhbodti steemmadidh gaajhkine Nöörjen tjïeltine. Åvtelhbodti steemmadimmie aalka 12.08.2013 sislaantesne, jïh ryöhkoe minngemes bearjadahken raajan veeljemen åvtelen, amma 06.09.2013 raajan. Læjhkan dle steemmedæjjan dïedte dan varke steemmadidh ihke steemma ryöhkoe ryøöknemesæjjan båetedh eannan måantan 09.09.2013 ts. 21. Veeljemekåarhtesne tjåådtje gåabph steemma edtja saadtesovvedh.</p>
<p><em type="bold">Åvtelhbodti steemmadimmie Svalbardesne, Jan Mayenisnie jïh ålkoelaantesne </em></p>
<p>Åvtelhbodti steemmadimmie aalka snjaltjen 1.b. ålkoelaantesne, Svalbardesne jïh Jan Mayenisnie. Åvtelhbodti steemmadimmie orrije minngemes bearjadahken veeljemen åvtelen Svalbardesne jïh Jan Mayenisnie. Ålkoelaantesne åvtelhbodti steemmadimmie orrije mubpien minngemes bearjadahken veeljemebiejjien åvtelen.</p>
</body></document>
