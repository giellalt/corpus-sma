<document xml:lang="sma" id="no_id"><header><title/><genre code="admin"/><author><unknown/></author><wordcount>414</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.saemiedigkie.no/layout/set/print/Jielemh/Baaatsoe</origFileName><parallel_text xml:lang="nob" location="reindrift.html"/><parallel_text xml:lang="sme" location="boazodoallu.html"/><parallel_text xml:lang="smj" location="boatsojaeladus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Båatsoe / Jielemh / Saemiedigkie - Sametinget</p>
<p>Ohtsh dåarjoem</p>
<p type="title">Båatsoe</p>
<p><em type="bold">Båatsoe lea joekoen vihkeles saemien kultuvren jïh siebriedahkejieleden gaavhtan, jïh joekoen stoerre aarvoem åtna goh gïele- kultuvre-, jïh identiteete- jïh jielemeaktööre saemien dajvine. Båatsoe akte jieleme Hedmarhken luvhtie Finnmaarhken gåajkoe, tjïelte- jïh fylhkeraasti dåaresth jïh raasten dåaresth Sveerje-Nöörje. </em></p>
<p>Politihkere gïen diedte</p>
<p/>
<p>NSR</p>
<p/>
<p>Daaletje</p>
<p>Bööredimmie lahtestimmiejgujmie båetedh</p>
<p>Bïevnesen ulmie lea Saemiedigkien båatsoepolitihkem tjïelkestidh, jïh Saemie...</p>
<p>Lohkh jienebh</p>
<p>Dåarjoe seminaarese Båatsoelaaken jïh almetjereaktan bïjre</p>
<p>Saemiedigkieraerie lea 100 000 kråvnah dåårjeme Gálduse – Aalkoealmetjereakt...</p>
<p>Lohkh jienebh</p>
<p>Vuesieh gaajkesh saakh</p>
<p>Båatsoe aktem vihkeles sijjiem åtna saemien kultuvresne, goh akte dejstie vaenie kultuvresjïere saemien jieliemijstie. Dïhte jïjtjehke våarome Saemiedigkien båatsoepolitihkesne lea båatsoen reaktah gorredidh. Mijjieh aaj båatsoen aerpievuekiem tjïertestibie goh akte jieleme mesnie abpe fuelhkie lea meatan. Båatsoen ektiedimmie saemien kultuvrese lea man åvteste jieleme dan sjïere. Akte dejstie vihkielommes ulmijste Saemiedigkien båatsoepolitihkese lea dam lïhke baantem tjåadtjoehtidh jielemen darjomi jïh kultuvren gaskem.</p>
<p>Båatsoen stööremes haesteme lea vaenie dajvh jïh siebriedahke mij ahkedh tjihtede juktie båatsoen dajvide nuhtjedh. Båatsoe tjuara aktem dajvevåaromem utnedh mij monnehkevoetem jïh evtiedimmiem gorrede. Vaarjelamme juvrh leah man åvteste båatsoe dan stoerre teehpemh åtna fierhten jaepien. Muvhtine dajvine dellie dan jïjnjem teehpieh guktie dïhte akte aajhtoe sjædta båatsoen jieliemassen vööste. Vihkeles aktem veele sjïehtedamme juvreveahkam utnedh dejnie dajvine gusnie jïjnjh bovtsh, jïh båatsoe maaksoem åådtje dej rïektes teehpemi åvteste.</p>
<p><em type="bold">Saemiedigkie akten monnehke saemien båatsoen åvteste barka. Aktem monnehke jielemem åådtje gosse: </em></p>
<list><p type="listitem">Båatsoem nænnoestahta goh jieleme jïh aarvoesjugniedimmiem jieliemisnie lissehte</p>
<p type="listitem">Båatsoen reaktavåaromem gorrede</p>
<p type="listitem">Gorrede båatsoe hijven jïh daajroes mierietsiehkieh åådtje</p>
<p type="listitem">Båatsoem gorrede goh gïele- jïh kultuvreguedtije</p>
</list><p>Doh båatsoedajvh gusnie saemien båatsojne gïehtelieh leah medtie 40 % Nöörjen laantedajveste, jïh leah Finnmaarhken luvhtie noerhtene Engerdaelien gåajkoe Hedmarhkesne åarjene. Saemien båatsoe aaj Trollheimesne mij aktem sjïere reaktavåaromem åtna. Vaeriedajvine Åarjel-Nöörjesne aaj daemieskrievvietjïerth mah båatsojne gïehtelieh, leejjemelatjkoej mietie.</p>
<p><em type="bold">Nöörje lea juakeme 6 båatsoedajvine: </em></p>
<list><p type="listitem">Finnmarhke</p>
<p type="listitem">Tromse</p>
<p type="listitem">Nordlaante</p>
<p type="listitem">Noerhte-Trööndelage</p>
<p type="listitem">Åarjel-Trööndelage jïh Hedmarhke</p>
<p type="listitem">Daemieskrievvietjïerth</p>
</list><p>Saemiedigkie ij dam byjjes dïedtem utnieh båatsoen åvteste Nöörjesne. Laanteburriedirektovraate mij lea ryöktesth Laanteburrie- jïh beapmoedepartemeenten nuelesne, båatsoem Nöörjesne reerie. Laanteburriedirektovraate lea båatsoeståvroen tjaelemesijjie. Båatsoen regijovnaale reereme lea bïejeme dejtie 5 noerhtemes fylhkenålmide.</p>
<p>Båatsoeståvrosne 7 lïhtsegh jïh Saemiedigkie 3 dejstie nammohte. Saemiedigkie göökte dejstie govhte lïhtsegijstie nammohte dejtie golme noerhtemes regijovnaale juvremoenehtsidie Finnmarhke/Tromse, Nordlaante jïh Trööndelage. Saemiedigkie aktem dejstie vïjhte lïhtsegijstie nammohte juvremoenehtsasse Hedmarhkesne.</p>
<p><em type="bold">Reaktah: </em></p>
<p>Båatsoelaake</p>
<p>Laake edtja viehkiehtidh båatsoedajvide saemien båatsoedajvesne gorredidh goh båatsoen vihkielommes vierhtievåarome. Dovne aajhterh båatsoereakteste, jeatjah reaktaaajhterh jïh åejvieladtjh dïedtem utnieh dajvide gorredidh.</p>
<list/><p><span type="quote">Den største utfordringen for reindrifta er knapphet på arealer og stadig press fra samfunnet om bruken av reindriftsarealene</span></p>
</body></document>
