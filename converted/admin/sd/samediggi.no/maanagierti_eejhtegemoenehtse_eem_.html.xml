<document xml:lang="sma" id="no_id"><header><title>Maanagïerti eejhtegemoenehtse (EEM) - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>258</wordcount><conversion_status type="standard"/><availability><free/></availability><multilingual/><origFileName>https://sametinget.no/barnehage/nyttige-ressurser/foreldreutvalget-for-barnehager-fub/?sprak=14</origFileName><parallel_text xml:lang="nob" location="foreldreutvalget_for_barnehager_-_fub.html"/><parallel_text xml:lang="sme" location="manaidgarddi_vahnenlavdegoddi_-_fub.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Maanagïerti eejhtegemoenehtse (EEM)</p>
<p><em type="italic">Maanagïerti eejhtegemoenehtse lea nasjonaale moenehtse eejhtegidie mej maanah maanagïertesne. </em></p>
<p>Gånka staateraeresne Maanagïerti eejhtegemoenehtsem nammoehti (daaroen FUB) voestes aejkiem 25.06.2010 jïh moenehtse eelki juhtedh mïetsken 1.b. raejeste seamma jaepien. Maahtoeministere lïhtsegidie boelhkese 2015-2018 nammoehti goevten 2.b.2015. Dej boelhke gahkani aktine jaepine juhtemen gaavhtan tjaelemesijjeste Oslon luvhtie Bøen gåajkoe Telemarhkesne. Maahtoedepartemeente daaletje Maanagïerti eejhtegemoenehtsem nammoehti goeven 20.b 2019.</p>
<p type="title">Lïhtsegh 2020-2023:</p>
<p><em type="italic">Einar Olav Larsen </em>, åvtehke, Verdal, Trööndelage <em type="italic">Cathrine Ballo Olsen </em>, mubpie åvtehke Romsa, Romsa jïh Finnmarhke <em type="italic">Erik Eika </em>, Sandvika, Viken <em type="italic">Marte Oppedal Vale </em>, Oslo <em type="italic">Thomas Ole Andersen </em>, Røros Trööndelage. Nammoehtamme Saemiedigkeste <em type="italic">Khadan M. Nafstad </em>, Oslo <em type="italic">Silje Lødøen Fiksdal </em>, sæjjasadtje lïhtsege, Brattvåg Møre jïh Romsdal </p>
<p>FUB lea jïjtjeraarehke raeriestimmije årgaane eejhtegidie jïh eejhtegigujmie mej maanah maanagïertesne. FUB aaj Maahtoedepartemeenten govlehtimmieinstaanse aamhtesisnie laavenjostoen bïjre hïejmen jïh maanagïerten gaskem. Bïevnesi jïh bïhkedimmien tjirrh eejhtegidie, FUB edtja eejhtegi ïedtjem jïh eejhtegi baajnehtimmiefaamoem maanagïertesne nænnoestidh.</p>
<p>FUB edtja daan åejvieulmien mietie barkedh: "Laavenjostoe hïejmen jïh maanagïerten gaskem edtja viehkiehtidh gaajhkh maanah maanagïertesne aktem dam hijven faalenassem åadtjoeh goh gåarede."</p>
<p>Lohkh vielie Maanagïerti eejhtegemoenehtsen bïjre – FUB jïh gaskesadth FUB</p>
<p type="title">Laavenjostoelatjkoe Saemiedigkine</p>
<p>Saemiedigkie laavenjostoelatjkoem vuelietjeeli Maanagïerti eejhtegemoenehtsinie (daaroen FUB) jïh Maadthlierehtimmiem eejhtegemoenehtsinie (daaroen FUG) ruffien 9.b. 2022.</p>
<p><em type="italic">Daesnie såemies dejtie mierijste laavenjostoelatjkosne: </em></p>
<list><p type="listitem">Gaajhkh maanah jïh noerh edtjieh jearsoe jïh hijven skuvlebyjresem utnedh</p>
<p type="listitem">Gaajhkh maanah jïh noerh edtjieh domtedh sijjieh vuajnalgieh jïh åadtjoeh årrodh gïeh leah</p>
<p type="listitem">Maanaj jïh noeri reaktah saemien gïelelïerehtæmman jïh lïerehtæmman saemien gïelesne</p>
<p type="listitem">FUG jïh Saemiedigkie edtjieh våajnoes aktöörine jïh dåarjoehtæjjine sjïdtedh saemien skuvlesuerkien sisnjelen</p>
</list><p>Lohkh laavenjostoelatjkoem Maanagïerti eejhtegemoenehtsen (daaroen FUB) jïh Saemiedigkien gaskem boelhken 2022-2024</p>
</body></document>
