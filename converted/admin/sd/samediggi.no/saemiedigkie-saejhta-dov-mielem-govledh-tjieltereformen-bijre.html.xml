<document xml:lang="sma" id="no_id"><header><title/><genre code="admin"/><author><unknown/></author><wordcount>206</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Saemiedigkien-bijre/Tjieltereforme/Saemiedigkie-saejhta-dov-mielem-govledh-tjieltereformen-bijre</origFileName><parallel_text xml:lang="nob" location="sametinget-vil-hoere-din-mening-om-kommunereformen.html"/><parallel_text xml:lang="sme" location="samediggi-haliida-du-oaivila-suohkanodastusa-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemiedigkie sæjhta dov mïelem govledh tjïeltereformen bïjre / Tjïeltereforme / Saemiedigkien bïjre / Saemiedigkie - Sametinget</p>
<p type="title">Saemiedigkie sæjhta dov mïelem govledh tjïeltereformen bïjre</p>
<p xml:lang="sme">19. Miessemánnu 2015</p>
<p><em type="bold">Saemiedigkie eadtjohkelaakan barka juktie saemiej vuajnojde buektedh tjïeltereformeprosessesne. Gaskem jeatjah aktem goerehtimmiem aalkeme mij lea såemies teemaj bïjre mah leah sjyöhtehke saemide prosessesne tjïeltereformine. Saemiedigkie daelie siebrieh, åårganisasjovnh, ïedtjeladtjh jïh aktegsalmetjh böörede vuajnoejgujmie båetedh aamhtesi bïjre mah leah sjyöhtehke saemide tjïeltereformebarkosne. </em></p>
<p><em type="bold">- </em><em type="bold">Saemiedigkie tuhtjie vihkeles gaajhki saemiej vuajnoeh vååjnesasse båetieh, jïh dan åvteste birrebe datne mijjese aktem e-påastem seedth dov vuajnoejgujmie jïh åssjaldahkigujmie aamhtesi bïjre mah leah sjyöhtehke mijjese jïh tjïeltereformese. Naemhtie mijjieh sïjhtebe edtja aelhkebe sjïdtedh almetjidie sijjen vuajnoejgujmie jïh åssjaldahkigujmie båetedh ryöktesth Saemiedægkan, saemiedigkieraerie Ann-Mari Thomassen jeahta. </em></p>
<p>Ih daarpesjh jïjnjem e-påastesne tjaeledh, ajve akte åenehks tjaalege dan bïjre mij maahta akte haesteme årrodh tjïeltereformesne, maaje raeriestimmiejgujmie guktie edtja dejtie loetedh.</p>
<p><em type="bold">- </em><em type="bold">Mah konsekvensh datne vïenhth sjædta saemien gïelese, lïerehtæmman, healsoesuerkien jallh arealeåtnoen sisnjelen tjïeltereformine? Mah jarkelimmieh byöroeh årrodh tjïeltereeremisnie guktie tjïeltereforme akte aevhkie sjædta dejtie saemien årroejidie? Daate lea naaken dejstie vaestiedassijste mejtie sïjhtebe vaestiedassem utnedh, Thomassen jeahta. </em></p>
<p>Maahta e-påastem seedtedh diekie: kommunereform@samediggi.no .</p>
<p><em type="bold">Saemiedigkie e-påastide sæjhta ruffien 10.b. åvtelen. </em></p>
<p>Vielie bïevnesh Saemiedigkien barkoen bïjre gaavnh daennie nedtesæjrosne http://www.samediggi.no/Suohkanodastus .</p>
<p><em type="bold">Vielie bïevnesh: Saemiedigkieraerie </em><em type="bold">Ann-Mari Thomassen, 900 57 123 </em></p>
</body></document>
