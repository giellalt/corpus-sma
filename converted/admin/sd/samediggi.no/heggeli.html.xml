<document xml:lang="sma" id="no_id"><header><title>Heggeli - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>149</wordcount><conversion_status type="standard"/><availability><free/></availability><multilingual/><origFileName>https://sametinget.no/kultuvrramujtto-ja-huonajsuodjalus/kultuvrrabalgga/duorga-kultuvrrabalges/heggeli/?sprak=14</origFileName><parallel_text xml:lang="nob" location="heggeli.html"/><parallel_text xml:lang="sme" location="bieragieddi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="nno">Heggeli</p>
<p xml:lang="smj"><em type="italic">Bieragieddi - Heggeli </em> </p>
<p>Gosse Jeremias jïh Susanna Knutsen Heggeliesne orrijin ovrehte 1900, dah årromegåetiem tseegkin mij annje tjåådtje.</p>
<p>Jeremias Knutsen (1881-1949), Mathisheimen, Skjomen, bosted: Heggeli     Paarretjeguaktah daesnie gaertienisnie årroejigan sotnen njieljie maanajgujmie Johan, Andrea, Jenny jïh Peder. Dah lin aaj fievsiem, ohtjegåetiem jïh moereskæhtjoem tseegkeme. Moereskæhtjoem dovveme. Dah jieliemassem åadtjoejin jåartaburreste jïh göölemistie.</p>
<p>Mænngan Susanna sealadi baernebe Peder Heggeli (1912-1990) jïh gåmmebe Gunvor Sjøseth (1920-2000) gaertieninie jåerhkiejin. Dej lin golme maanah; Sonja, Aud jïh Per Gunnar.</p>
<p type="title" xml:lang="nno">Heikageajnoe</p>
<p>Heikageajnoe lij vihkeles bielie dejtie voenges geajnojste 1800-låhkoen, jïh dan lin jienebh geajnoesuerkieh. Naan gille meeterh daanbeajjetje årromegåetien åarjene dïhte joekoen våajnoes. Heikageajnoe aalka Lenvikesne, jïh jåarhka låvlese Øsen gåajkoe. Desnie Petter-Hansa-/Vassbotngeajnoe jåarhka Grovfjorden vööste, Vassbotnen baaktoe jaevrien lïhke Skoddebergvann</p>
<p type="title" xml:lang="smj">Nergård</p>
<p>Vaanterdimmesne Bieragieddin luvhtie Attergård-geajnoekroessen gåajkoe mijjieh Nergårdem vaesebe, mij aarebi lij bielie Moskiste, maam vïelletjeguaktah Olaus (1868-1956) jïh Anders Henriksen (1854-1936) eekigan. Nergård juakasovvi 1916, jïh Anders orre aajhterinie sjïdti.</p>
</body></document>
