<document xml:lang="sma" id="no_id"><header><title>Sïjhtebe dov mïelem saemien mediji bïjre govledh! - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>185</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/vi-vil-hore-din-mening-om-samiske-medier.23089.aspx?sprak=14</origFileName><parallel_text xml:lang="nob" location="vi_vil_hore_din_mening_om_samiske_medier_.html"/><parallel_text xml:lang="sme" location="haliidat_gullat_oaiviliiddat_sami_mediaid_birra_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sïjhtebe dov mïelem saemien mediji bïjre govledh!</p>
<p><em type="italic">Sïjhth meatan årrodh båetijen aejkien medijepolitihkem hammoedidh? Saemiedigkieraerie daelie saemien medijebievnieminie barkeminie mij ulmine åtna dam jïjtjeraarehke saemien preessem nænnoestidh jïh abpesaemien byögkelesvoetem vedtedh. Medijh dovne plaerieh, raadijove, TV jïh jeatjah medijesijjieh mah saernieh soptsestieh, men aaj vielie ovbyjjes kanaalh goh sosijaale medijh. </em></p>
<p>Maja Kristine Jåma (NSR)    Saemidigkie</p>
<p>— Saemiedigkieraerie sæjhta ellies saemien medijepolitihkem hammoedidh. Vihkele gellielaaketje medijefaalenassem saemien årroejidie hoksedh mah hijven eaktoeh vedtieh saemien seabradahkedigkiedæmman, saemien soptsestimmiereaktese jïh ihke saemieh sijjiem åadtjoeh demokratijesne, raerielïhtsege Maja Kristine Jåma (NSR) jeahta.</p>
<p>Gaajhkh mijjieh medijeutnijh, jïh daelie sïjhtebe govledh dov mïelem daej gyhtjelassi bïjre:</p>
<p>1. Maam tuhtjh hijven jïh ij dan soe hijven saemien medijigujmie (Mah v.g. hijven gaptjemegraade saemien medijidie desnie gusnie datne årroeh, jïh tuhtjh saemien gïelh gorresuvvieh medijinie)?</p>
<p>2. Guktie saemien perspektijve medijinie soptsesåvva sïejhmelaakan?</p>
<p>3. Dov naan jeatjah åssjaldahkh saemien mediji bïjre mej bïjre tuhtjh mijjieh byörebe daejredh? Juekieh maaje dejtie mijjine!</p>
<p>Mijjieh gaajhkh vaestiedassh nommehts gïetedibie.</p>
<p>Sååjhtoe naan vaestiedassh sitaatine åtnasuvvieh medijebïevnesisnie, men dah aaj nommehts sjidtieh.</p>
<p>Lahtesh maehtieh seedtesovvedh diekie samediggi@samediggi.no , jïh mijjieh birrebe datne <em type="italic">dam darjoeh tsïengelen 5. b. 2023 åvtelen. </em></p>
</body></document>
