<document xml:lang="sma" id="no_id"><header><title/><genre code="admin"/><author><unknown/></author><wordcount>319</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.saemiedigkie.no/layout/set/print/Lierehtimmie/Manifeeste-irhkemen-voeoeste/Boeoeremes-plakaate-irhkemen-voeoeste-man-aarvoe-10-000-kraavnah</origFileName><parallel_text xml:lang="nob" location="beste-plakat-mot-mobbing-verdt-10.000-kroner.html"/><parallel_text xml:lang="sme" location="buoremus-plakahtas-givssideami-vuosta-lea-10-000-ruvdnosas-arvu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Bööremes plakaate irhkemen vööste man aarvoe 10 000 kråvnah / Manifeeste irhkemen vööste / Lïerehtimmie / Saemiedigkie - Sametinget</p>
<p type="title">Bööremes plakaate irhkemen vööste man aarvoe 10 000 kråvnah</p>
<p>08. Cuoŋumánnu 2014</p>
<p>Soptsesth irhkemen vööste jïh vitnh 10 000 kråvnah! Saemiedigkie 10 000 kråvnah vadta dan skuvlese jallh skuvleklaassese mij dam bööremes plakaatem irhkemen vööste dorje. Plakaate tjuara mijjese seedtesovvedh rïhkeden/golken 24.b. åvtelen. Plakaate sæjhta åtnasovvedh Saemiedigkien barkosne irhkemen vööste.</p>
<p><em type="bold">– Saemiedigkie lea guejmie dennie nasjovnaale kampanjesne Manifeeste irhkemen vööste, jïh daate lea mubpien jaepien Saemiedigkie lea meatan. Daan jaepien sïjhtebe saemien maanide jïh noeride haestedh meatan årrodh kampanjesne. Ijje irhkemasse jiehtedh tjuara akte bielie mijjeste sjïdtedh, akte bielie giejstie libie, saemiedigkieraerie Silje Karine Muotka tjïerteste. </em></p>
<p>Dïhte veanhta ij leah nuekies kampanjigujmie jïh prosjektigujmie juktie irhkemem jïh trakasseradimmiem heerredidh. Muotka tjïerteste anti-irhkemebarkoe tjuara våajnoes årrodh aarkebiejjien skuvline jïh jeatjah lehkesne. Dan åvteste sæjhta maanide jïh noeride skreejrehtidh daan jaepien kampanjesne. Vitnije baalhkeste, mij lea 10.000 kråvnah, lea dïhte skuvleklaasse mij rïhkeden/golken 24.b. åvtelen dam eadtjajommes plakaatem dorje.</p>
<p>– Vitnjieplaakate sæjhta åtnasovvedh Saemiedigkien barkosne irhkemen vööste abpe laantesne jïh voengesne. Daan jaepien goh aarebi jaepiej libie meatan dennie nasjovnaale kampanjesne Manifeeste irhkemen vööste, jïh mijjieh jïjtsh darjomh sïjhtebe skuvline saemien learohkigujmie. Vitnijeplakaate sæjhta akte vihkeles biehkie sjïdtedh juktie kampanjem våajnoes darjodh, Muotka tjïerteste.</p>
<p>– Mijjieh skuvleklaassh haestebe meatan årrodh daennie barkosne. Irhkemen vööste barkedh lea akte vihkeles barkoe, jïh daate akte hijven vuekie skuvleklaasside daam aamhtesem bæjjese vaeltedh. Tjoerebe irhkemen vööste barkedh fïerhten biejjien, Ánná Káisá Partapuoli jeahta, Saemiedigkien noerepolitihkeles moenehtsen åvtehke.</p>
<p>Manifeeste irhkemen vööste lea akte nasjovnaale barkoe irhkemen vööste boelhken 2011-2014. Kampanje akte laavenjostoe daej gaskem, Reerenasse, KS, Ööhpehtimmiesiebrie, Skuvli laantesiebrie, Eejhtegemoenehtse maadthlïerehtæmman jïh Eejhtegemoenehtse maanagiertide, mah gaajhkesh leah manifeetem jååhkesjamme. Gaajhkh dovnesh lea dïedtem vaalteme juktie akten hijven jïh feerhmeles byjjenimmie- jïh lïerehtimmiebyjresen åvteste barkedh gusnie ij leah naan goerkesadteme irhkemasse.</p>
<p><em type="bold">Govlehtallijh: </em></p>
<p>Inger Anne Pulk. Tlf: 78 48 42 07 Anne Jannok Eira. Tlf: 78 47 40 48</p>
</body></document>
