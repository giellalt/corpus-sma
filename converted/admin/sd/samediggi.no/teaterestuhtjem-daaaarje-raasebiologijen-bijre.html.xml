<document xml:lang="sma" id="no_id"><header><title/><genre code="admin"/><author><unknown/></author><wordcount>230</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Kultuvrejieleme/Kaaanste-jih-kultuvrebarkoe/Teaterestuhtjem-daaaarje-raasebiologijen-bijre</origFileName><parallel_text xml:lang="nob" location="stoetter-teaterstykke-om-rasebiologien.html"/><parallel_text xml:lang="sme" location="doarju-teahtercajahusa-nallebiologiija-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Teaterestuhtjem dåårje raasebiologijen bïjre / Kåanste- jïh kultuvrebarkoe / Kultuvrejieleme / Saemiedigkie - Sametinget</p>
<p type="title">Teaterestuhtjem dåårje raasebiologijen bïjre</p>
<p xml:lang="sme">21. Juovlamánnu 2015</p>
<p>Saemiedigkieraerie 70 stoerretjuetie kråvnah Åarjelhsaemien Teaterasse dåårje juktie teaterestuhtjem <span type="quote" xml:lang="swe">«Långa Lappflickan»</span> (Guhkies Saemiennïejte) darjodh. Akte teaterestuhtje akten saemien nyjsenæjjan bïjre mij byjjene jih raasebiologijem dååjre 1800- jih 1900-låhkoen aalkoelisnie.</p>
<p>Teaterestuhtjen våarome lea gærja <span type="quote" xml:lang="swe">«Långa Lappflickan»</span> maam tjaelije Åke Lundgren lea tjaaleme.</p>
<p>Histovrije aktede soptsesistie båata akten saemiennïejten bïjre Maalegistie Västerbottenisnie maam vuesiehti maarkedinie Europesne 1800-låhkoen. Daate lij raasebiologijen boelhken aalkoe mij ryöhki 1800-låhkoen raajeste gaskoeh 1900-låhkoen raajan. Dïhte raasismem jih dïedtelgimmiem abpe jieledem dååjri.</p>
<p>Catarina Christina Larsdotter (1819 - 1855) aktem sturremem hypofysesne utni, jih dan åvteste dïhte lij sjïdteminie abpe jieledem. Dïhte 2,18 meeterh sjïdti. Gïjren 1855 juvlelgi Liksjosne, men naaken kråahpem öösti, dam bæjjese kroehki jih seedti Vitenskapsmuseeten gåajkoe Stuehkesne.</p>
<p><em type="bold">-Histovrije lea sjyöhtehke daan biejjien. Seamma jïjnje raasisme jih ammesasve daan biejjien goh dellie gosse Catarina Christine Larsdotter jielieji 1800-låhkoen. Akte mubpie bielie man åvteste daate histovrije dan gieltegs lea dan åvteste annje saemien daektieh ovmessie tjeallarinie jih våarhkojne museuminie jih universiteetine, gååvnesieh jih dan åvteste saemiedigkieraerie prosjektem dåårje, saemiedigkieraerie Thomas Åhrén jeahta. </em></p>
<p><em type="bold">-Vihkeles histovrijem soptsestidh dan boelvese mij daelie byjjene akten sjïere almetjen bïjre mij saejrieslaakan jielieji, men aaj aktem gieltegs jieledem utni akten tïjjen gosse saemieh vuajnalgin goh unnebevyörtegs, Åhrén jeahta. </em></p>
<p><em type="bold">Lohkh vielie Åarjelhsaemien Teateren bïjre: </em></p>
<p xml:lang="nno">http://www.asteatere.no/no/om_teatret/historie/%C3%85arjelhsaemien+Teatere.[..]</p>
<p><em type="bold">Vielie bïevnesh: </em>Saemiedigkieraerie Thomas Åhrén, 908 39 663 </p>
</body></document>
