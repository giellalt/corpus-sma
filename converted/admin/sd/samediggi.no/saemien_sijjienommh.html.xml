<document xml:lang="sma" id="no_id"><header><title>Saemien sijjienommh - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>240</wordcount><conversion_status type="standard"/><availability><free/></availability><multilingual/><origFileName>https://sametinget.no/sprak/samiske-stedsnavn/?sprak=14</origFileName><parallel_text xml:lang="nob" location="samiske_stedsnavn.html"/><parallel_text xml:lang="sme" location="sami_baikenamat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saemien sijjienommh</p>
<p><em type="italic">Saemien sijjienommh leah vihkeles bielie saemien kultuvreaerpeste, jïh vihkeles bielie laanten kultuvreaerpeste </em><em type="bold">. </em> </p>
<p>Båarasåbpoe saemien sijjienommh leah immaterijelle kultuvremojhtesh. Saemien sijjienommh våajnoes darjodh kaarhtine, registerinie jïh tsïegline lea dan åvteste joekoen vihkele, dovne hijven kultuvrevaarjelimmien gaavhtan, vuesiehtidh saemieh desnie hööllestamme jïh saemien gïelem våajnoes darjodh, jïh gellien aejkien aaj siebriedahken jearsoevoeten gaavhtan. Tsïeglesjimmie saemien sijjienommijste tjïelkeste gubpede almetjh båetieh, vuesehte saemieh sæjjan govlesuvvieh, sijjienommh kultuvremojhtesinie vaarjele jïh åssjaldahkide stuvrie saemien histovrijasse mij leah sæjjan ektiedamme.</p>
<p>Daaroedehtemepolitihken gaavhtan saemien sijjienommh nöörjen gïelese jarkoesti. Illedahke sjïdti nöörjen sijjienommh mah eah leah vïedteldihkie voenges åtnose jallh aerpievuakan. Saemien sijjienommh leah tjarke vïedteldihkie almetji jïjtsh identiteetese, jïh saemien symbovline vååjnoeh.</p>
<p>Dan åvteste vihkeles saemien sijjienommh tjöönghkedh, registreradidh jïh jååhkesjidh gaajhkine dajvine gusnie saemien sijjienommh åtnasuvvieh jïh leah åtnasovveme. Saemiedigkien sijjienommedïenesje saemien sijjienommh reerie  sijjienommelaaken mietie, jïh raereste guktie saemien sijjienommh tjaalasuvvieh. Saemiedigkien sijjienommedïenesje maahta aaj nommeaamhtesigujmie nïerhkedh jïh tjaelemen jïh åtnoen bïjre raeriestidh saemien sijjienommi bïjre.</p>
<p>Sijjienommelaake</p>
<p>Saemien sijjienommedïenesje</p>
<p xml:lang="nob">Sametingets stedsnavntjeneste har utarbeidet regler for hvordan nordsamiske stedsnavn skal skrives. Formålet med reglene er å sikre at man i normeringen av nordsamiske stedsnavn følger samme språklige prinsipper. Formålet med utfyllende regler er også å konkretisere forskriftens krav og muligheter for tilpasninger.</p>
<p xml:lang="nob">Utfyllende regler for skrivemåten av nordsamiske stedsnavn</p>
<p>Saemiedigkien lea dåarjoeöörnege juktie saemien sijjienommh sïjse tjöönghkedh. Lohkh vielie: Dokumenteereråajvarimmie</p>
<p>Gaajhkh sijjienommh Nöörjesne nedtesæjrose Norgeskart bïejesuvvieh, gusnie maahta vuejnedh mah nommh mah jååhkesjimmiem utnieh byögkeles åtnose. Vuartesjh webbesæjroem Norgeskart</p>
<p xml:lang="nno">Vuartesjh webbesæjroem Statens kartverk</p>
</body></document>
