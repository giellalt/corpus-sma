<document xml:lang="sma" id="no_id"><header><title>Dåarjoem saemien gïeleprosjektide vadteme - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>235</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/bevilget-tilskudd-til-samiske-sprakprosjekter.14953.aspx?sprak=14</origFileName><parallel_text xml:lang="nob" location="bevilget_tilskudd_til_samiske_sprakprosjekter.html"/><parallel_text xml:lang="sme" location="juolludan_ruda_sami_giellaproseavttaide.html"/><parallel_text xml:lang="smj" location="juollodum_doarjja_same_giellaprosjevtajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dåarjoem saemien gïeleprosjektide vadteme</p>
<p><em type="italic">Saemiedigkieraerie lea 900 00 kråvnah åarjelsaemien gïeleprosjektide dåårjeme. </em></p>
<p>Mikkel Eskil Mikkelsen (NSR)    Kenneth Hætta    Det Norske Bibelselskap barkoem åarjelsaemien bijpelejarkoestimmine jåarhka jïh 300 000 kråvnah barkose dååste 2021.</p>
<p>ABC Company E-skuvla AS 300 000 kråvnah åådtje juktie dej digitaale learoedïrregem åarjelsaemien gielese sjïehtedidh. Dïhte edtja åarjelsaemien gïelekuvsjine åtnasovvedh guktie learohkh maehtieh åarjelsaemien lïeredh saaht gusnie dah leah jallh årroeh.</p>
<p>Åarjelsaemien vierhtiesåafoe lea 300 000 kråvnah dåarjojne åådtjeme juktie 3D-systeemem evtiedidh mij maahta gïeleareenine åtnasovvedh. Dïhte akte digitaale systeeme maam maahta nuhtjedh lïerehtimmesne, men aaj gaskesadteme- jïh gïeleareenine. Systeeme saemien gïelem jïh saemien dajvh/sijjieh våaroeminie åtna.</p>
<p>– Digitaale vierhtieh leah hijven dïrregh gïeleevtiedimmiebarkosne. Dan åvteste Saemiedigkie vuajna daerpies dåarjoem dåarjodh dagkerh digitaale vierhtide, saemiedigkieraerie Mikkel Eskil Mikkelsen (NSR) jeahta.</p>
<p>Nöörjen gærhkoe edtja saemien skyllijemaanaleejrem öörnedh aaj daan jaepien, jïh lea 97 000 kråvnah öörnemasse åådtjeme. Daesnie dovne noerhte-, åarjel- jïh julevsaemien gïelh sijhtieh åtnasovvedh, saemien noerh abpe Saepmeste fïereguhten gieline gaavnesjieh jïh lea dïsse sjïehteladteme.</p>
<p>Saemiedigkie vuajna daerpies joekoen julev- jïh åarjelsaemien nænnoestidh. Saemiedigkien gïelestrategijesne <em type="italic">Gïelelutnjeme </em>tjïerteste julevsaemien jïh åarjelsaemien gïeletsiehkie lea nåake, jïh dan åvteste vihkele vierhtieh nuhtjedh juktie daejtie gielide evtiedidh. – Tuhtjem luste mijjieh dåarjoem vadteme dan gellie hijven ohtsemidie. Stoerre skraejrie saemien aamhtesigujmie barkedh gosse årrojh dan stoerre ïedtjem vuesiehtieh saemien gïelh evtiedidh, Mikkelsen jeahta. </p>
<p><em type="italic">Jis gyhtjelassh jallh gihtjehtimmie, gaskesadth saemiedigkieraeriem Mikkel Eskil Mikkelsen (NSR), tel.. + 47 917 42 61, </em><em type="italic">mikkel.eskil.mikkelsen@samediggi.no </em></p>
<p>Saemiedigkie lea dåarjoem vadteme daejtie gïeleprosjektide</p>
</body></document>
