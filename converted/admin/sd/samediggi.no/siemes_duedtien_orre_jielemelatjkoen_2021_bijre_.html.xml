<document xml:lang="sma" id="no_id"><header><title>Sïemes duedtien orre jielemelatjkoen 2021 bïjre  - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>237</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/enige-om-ny-naringsavtale-for-duodji-2021.8627.aspx?sprak=14</origFileName><parallel_text xml:lang="nob" location="enige_om_ny_naeringsavtale_for_duodji_2021.html"/><parallel_text xml:lang="sme" location="soahpan_odda_ealahussiehtadusa_duojis_jahkai_2021.html"/><parallel_text xml:lang="smj" location="sjiehtadam_ada_duodje_2021_aeladussjiehtadusav.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sïemes duedtien orre jielemelatjkoen 2021 bïjre</p>
<p><em type="italic">Saemiedigkie jïh latjkoeguejmieh Sámiid Duodji jïh Duojáriid Ealáhussearvie leah seamadamme duedtien orre jielemelatjkoen 2021 bïjre. Mierie mubpien jaepien latjkose 7,35 mill. kråvnah sjïdti. Saemiedigkieraerie Hans Ole Eira (Gk) lea madtjele sijjieh orre latjkoen bïjre seamadin. </em></p>
<p>Hans Ole Eira    Kenneth Hætta     – Saemiedigkieraerien gaavhtan lea vihkeles orreme lissie sjïere råajvarimmieh prioriteradidh mah sijhtieh meatan årrodh baalhkan åvteste maeksedh mij lea gaarvanamme koronatsiehkien gaavhtan, saemiedigkieraerie Hans Ole Eira jeahta, mij dïedtem åtna aamhtesen åvteste.</p>
<p>Koronatsiehkien gaavhtan sïelth jïh jieleme leah dïenesth teehpeme, seammalaakan aaj duedtiejieleme dorjeme. Dan åvteste akte lissie sjïere dåarjoe 810 000 kråvnine orre latjkosne 2021, akte koronadåarjoe. Våarome öörnegasse jïh ryöknedimmievåarome lea man jïjnjen åvteste doekeme jïjtjedorjeme duedteste 2019.</p>
<p>– Annje vihkeles duedtiem prioriteradidh goh jieleme jïh råajvarimmieh evtiedimmien jïh mïerhkevaaroebigkemen sisnjeli. Koronatsiehkien gaavhtan sjyöhtehkåbpoe sjïdteme gïehtelimmide sijjieh daarpesjieh orre maarhkedh jaksedh, orre deellemevuekieh jïh orre vuekieh sijjen barkoem organiseradidh, Eira jeahta.</p>
<p>Jielemelatjkosne gaskem jeatjah 1,15 millijovnh kråvnah lyjkeme skåårvemidie, evtiedimmieråajvarimmide, konsulenteveahkan, tseegkijedåarjose jïh prosjektide. 80 000 kråvnah lyjkeme maahtoelutnjemasse jïh kuvsjide 2021, jïh 2,5 millijovnh kråvnah gïehtelimmiedåarjose. Aaj 600 000 kråvnah lyjkeme maarhkedesjïehtedæmman jïh mïerhkevaaroebigkemasse. Råajvarimmieh mah doekemem eevtjieh leah daennie öörnegisnie. Gosse lea duedtiestipendi bïjre dellie mieriem jåarhkeme daan jaepien latjkoste 150 000 kråvnajgujmie 2021.</p>
<p>Saemiedigkien stoerretjåanghkoe edtja latjkoem jååhkesjidh Sámiid Duodjin, Duojáriid Ealáhussearvin jïh Saemiedigkien gaskem Saemiedigkien stoerretjåanghkosne goeven.</p>
<p><em type="italic">Jis dov lea gyhtjelasse jallh gihtjehtimmie, gaskesadth saemiedigkieraeriem Hans Ole Eira (Gk), </em><em type="italic">+47 918 61 471, hans.ole.eira@samediggi.no . </em></p>
</body></document>
