<document xml:lang="sma" id="no_id"><header><title/><genre code="admin"/><author><unknown/></author><wordcount>821</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Byjrese-areale-jih-kultuvrevarjelimmie/Eatnemegellievoete/Vaarjelimmiedajvestaavrojne/Konvensjovnh-laakh-jih-mieriedimmieh-vaarjelimmiesoejkesjebarkoen-bijre</origFileName><parallel_text xml:lang="nob" location="konvensjoner-lov-og-forskrifter.html"/><parallel_text xml:lang="sme" location="konvensuvnnat-lagat-ja-lahkaasahusat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Konvensjovnh, laakh jïh mieriedimmieh vaarjelimmiesoejkesjebarkoen bïjre / Vaarjelimmiedajveståvrojne / Eatnemegellievoete / Byjrese, areale jïh kultuvrevarjelimmie / Saemiedigkie - Sametinget</p>
<p type="title">Vaarjelimmiedajveståvrojne</p>
<p><em type="italic">Politihken aamhtese: </em>Öörnege voenges nasjovnaalepaarhkeståvroejgujmie, mij tseegkesovvi jaepien 2010, lea akte vuekie Nöörjen aalkoealmetjerïekteles dïedth illedh ihke aalkoealmetjh edtjieh meatan årrodh eatnemevierhtide nuhtjedh, reeredh jïh vaarjelidh sijjen dajvine. Öörnege baaja saemien ïedtjeladtjh jïh voenges ïedtjeladtjh meatan årrodh reeremisnie. </p>
<p type="title" xml:lang="eng">See all events</p>
<p xml:lang="nob"><em type="italic">Last event: </em>17.juovlam 2013  <em type="italic">Konvensjoner, lov og forskrifter </em></p>
<p xml:lang="sme">17.juovlam 2013</p>
<p xml:lang="sme"><em type="italic">Sámedikki ovddasteaddjit suodjalanguolostirraide </em></p>
<p xml:lang="sme">17.juovlam 2013</p>
<p xml:lang="nob"><em type="bold">Konvensjoner, lov og forskrifter </em></p>
<p xml:lang="sme">17.juovlam 2013</p>
<p><em type="italic">Konvensjovnh, laakh jïh mieriedimmieh vaarjelimmiesoejkesjebarkoen bïjre </em></p>
<p xml:lang="sme">17.juovlam 2013</p>
<p xml:lang="nob"><em type="italic">Konvensjoner, lov og forskrifter </em></p>
<p xml:lang="sme">17.juovlam 2013</p>
<p><em type="bold">Konvensjovnh, laakh jïh mieriedimmieh vaarjelimmiesoejkesjebarkoen bïjre </em></p>
<p xml:lang="sme">17.juovlam 2013</p>
<p xml:lang="sme"><em type="italic">Konvenšuvnnat, lágat ja láhkaásahusat </em></p>
<p xml:lang="sme">17.juovlam 2013</p>
<p><em type="italic">Konvensjovnh, laakh jïh mieriedimmieh vaarjelimmiesoejkesjebarkoen bïjre </em></p>
<p xml:lang="sme">17.juovlam 2013</p>
<p xml:lang="sme"><em type="bold">Konvenšuvnnat, lágat ja láhkaásahusat </em></p>
<p xml:lang="sme">17.juovlam 2013</p>
<p xml:lang="nob">(6 av 6)</p>
<p type="title">Konvensjovnh, laakh jïh mieriedimmieh vaarjelimmiesoejkesjebarkoen bïjre</p>
<p>Saemiedigkie barka ihke aerpievuekien saemien åtnoe tjåadtjoehtamme sjædta jïh evtiesåvva aaj vaarjelimmiedajvine, naemhtie guktie dïhte eatnemen gellievoetem gorrede. Daennie barkosne daah minngebe gaskenasjovnaale konvensjovnh, laakh jïh latjkoeh vihkeles Saemiedægkan</p>
<list><p type="listitem">ILO-konvensjovne nr. 169, artihkele 15 nr.1</p>
</list><p>Voenges reereme vaarjelimmiedajvijste lea ILO-169 aalkoealmetji bïjre, artihkele 15 nr. 1 mietie, mij staatese dïedtem vadta saemieh åadtjoeh meatan årrodh nuhtjedh, reeredh jïh gorredidh eatnemevierhtide saemien dajvine.</p>
<list><p type="listitem">FNn konvensjovne biologeles gellievoeten bïjre (CBD)</p>
</list><p>ENn konvensjovne biologeles gellievoeten bïjre (suehpeden 22.b. 1992) lea ratifiseradamme jïh faamoem Nöörjesne åadtjoeji goeven 29.b. 1993. CDBn aajkoe lea gorredimmie biologeles gellievoeteste, monnehke åtnoe biologeles gellievoeteste, jïh reaktoe joekedimmie dejstie aevhkijste mejtie åtnoe biologeles gellievoeteste vadta.</p>
<list><p type="listitem">Eatnemegellievoetelaake</p>
</list><p>Eatnemegellievoetelaake nasjovnaale jïjnjh vihkeles prinsihph sjïehtesje Konvensjovnesne biologeles gellievoeten bïjre jaepeste 1992. Eatnemegellievoetelaaken åssjeleparagraafe vihteste eatneme edtja gorresovvedh viehkine monnehke åtnoste jïh vaarjelimmeste, aaj goh våarome saemien kultuvrese. Konvensjovnesne biologeles gellievoeten bïjre – art 8(j) jïh 10 (c) tjåådtje <span type="quote">”Edtja aerpievuekien åtnoem biologeles gellievoeteste mij lea kultuvrelle åtnoen mietie, vaarjelidh jïh madtjeldehtedh”</span>. Prinsihpe lea meatan vaalteme eatnemegellievoetelaakese § 1, 8 jïh 14.</p>
<list><p type="listitem">Konsultasjovnelatjkoe</p>
</list><p>Aalkoealmetji reakta meatan årrodh jïh staaten dïedte konsultasjovnh tjïrrehtidh leah vihkeles maadthprinsihph ILO-169’sne, jïh aaj meatan jieniebinie artihkelinie konvensjovnesne. ILO-169, artihkele 6 staatide aktem dïedtem vadta staatese saemiejgujmie rååresjidh gosse eajhnadåvva laakh nænnoestidh, jallh reereles råajvarimmieh sjïehtesjidh mah maehtieh vihkeles sjïdtedh saemide. Jaepien 2005 konsultasjovnelatjkoe dorjesovvi staaten åejvieladtji jïh Saemiedigkien gaskem.</p>
<p>Vuekiej åssjele lea:</p>
<p type="listitem">Viehkiehtidh staaten almetjerïekteles rååresjimmiedïedtem aalkoealmetjigujmie praktihkeles tjïrrehtidh</p>
<p type="listitem">Pryövedh sïemesvoetem buektiehtidh staaten åejvieladtji jïh Saemiedigkien gaskem gosse ussjedeminie laakh jallh råajvarimmieh sjïehtesjidh mah maehtieh saemien ïedtjh ryöktesth tsevtsedh.</p>
<p type="listitem">Evtiedæmman aktede guejmievoeteperspektijveste sjïehteladtedh, staateles åejvieladtji jïh Saemiedigkien gaskem, mij saemien kultuvrem jïh siebriedahkem nænnoestahta.</p>
<p type="listitem">tjåenghkies goerkesem evtiedidh tsiehkeste jïh evtiedimmiedaerpiesvoetijste saemien siebriedahkine</p>
<list><p type="listitem">Latjkoe Saemiedigkien jïh Byjresevaarjelimmiedepartemeenten gaskem bïhkedassi bïjre vaarjelimmiesoejkesjebarkose, eatnemevaarjelimmielaaken mietie saemien dajvine.</p>
</list><p>Latjkoe byjresevaarjelimmiedepartemeenten jïh Saemiedigkien gaskem jaepeste 2007, guktie vaarjelimmiesoejkesjeprosesse edtja årrodh saemien dajvine, edtja viehkiehtidh guktie saemieh jïh voenges almetjh buerebelaakan åadtjoeh meatan årrodh gosse edtja vaarjelimmiedajvh tseegkedh. Daate akte sjïehtedimmie dehtie sïejhme konsultasjovnelatjkoste dajvevaarjelimmien bïjre.</p>
<p>Gaskem jeatjah njoelkedassh tseegkemen bïjre barkoemoenehtsistie gusnie saemien tjirkijh edtjieh meatan årrodh. Daate håksa dah reakta-aajhterh mej bïjre ryöktesth lea, jïh saemien ïedtjeladtjh konsuleradamme sjidtieh gosse leah meatan vaarjelimmieprosessesne. Akte jïjtse nænnoestimmie barkoen bïjre reeremesoejkesjigujmie.</p>
<list><p type="listitem">Vaarjelimmiemieriedimmie jïh gånkan resolusjovne</p>
</list><p>Vaarjelimmiedajvh, dovne nasjovnaalepaarhkh , eatnemevaarjelimmiedajvh jïh eatnemereservaath reeresuvvieh vaarjelimmiemieriedimmien mietie fïereguhten vaarjelimmiedajvese. Gånka staateraeresne edtja eatnemegellievoetelaaken mietie vaarjelimmiemieriedimmieh nænnoestidh.</p>
<p>Gosse vaarjelimmiemieriedimmieh darjoeminie, Saemiedigkie rååresje åejvieladtjigujmie mah dïedtem utnieh, latjkoen mietie Saemiedigkien jïh Byjresevaarjelimmiedepartemeenten gaskem, bïhkedassi bïjre vaarjelimmiesoejkesjebarkose eatnemevaarjelimmielaaken mietie saemien dajvine.</p>
<p>Saemiedigkie sæjhta:</p>
<p type="listitem">Guhkiedidh guktie voenges almetjh lea sijjen vierhtiedajvh nuhtjeme</p>
<p type="listitem">Daaletje åtnoem guhkiedidh – iktemearan åtnoe</p>
<p type="listitem">Seahkarimmiem jïh goerkesem utnedh båatsoen åtnose jïh barkoevuakan</p>
<p type="listitem">Vaarjelimmie aaj vaarjelimmie aarvojste. Maam leerehte jïh guktie dam leerehte jïh gie leerehte ij lea saaht guktie.</p>
<p>Vaarjelimmiemieriedimmieh dejtie ovmessie nasjovnaalepaarhkide leah daesnie.</p>
<p>Bïevnesh vaarjelimmiedajvi bïjre, svaalhtesinie vaarjelimmiemieriedimmide daesnie gaavnh.</p>
<list><p type="listitem">Voenges reereme nasjovnaalepaarhkijste jïh stoerre vaarjelimmiedajvijste</p>
</list><p>Saemiedigkie lea Byjresedepartemeentine rååresjamme jïh seamadin reeremeöörnegen bïjre nasjovnaalepaarhkide jïh stuerebe vaarjelimmiedajvide jaepien 2009.</p>
<p>Saemiedigkie jïh Byjresevaarjelimmiedajve dej saemien tjirkiji bïjre rååresjieh fïerhtene nasjovnaalepaarhkeståvrosne jallh vaarjelimmiedajveståvrosne. Tjuara amma krööhkestidh gosse dïhte orre reeremeöörnege voenges reeremeståvroejgujmie tseegkesovvi, dle reerenasse jeehti man gellie saemien tjirkijh reeremeståvroeh edtjin utnedh, <span type="quote">”edtjin vuarjasjidh man vihkeles dajve lea saemien kultuvrese jïh jielemebarkose”</span>. Saemiedigkie tjirkijidie vaarjelimmiedajveståvrojde jïh nasjovnaalepaarhkeståvrojde raereste. Iemielaakan aktem Saemiedigkieboelhkem tjahkasjieh.</p>
<p>Lohkh vielie voenges reeremen bïjre vaarjelimmiedajvijste daesnie.</p>
<list><p type="listitem">Reeremesoejkesje</p>
</list><p>Akte reeremesoejkesje lea akte dïrrege dan biejjieladtje reeremasse vaarjelimmiedajveste. Reeremesoejkesje edtja vaarjelimmie-aarvojde gorredidh, dovne dejtie ovvaajteles goerpedehtemi vööste vaarjelidh, jïh darjoemidie sjïehteladtedh mah vaarjelimmie-aarvojde eevtjieh. Reeremesoejkesje mierieh vadta akten aktelaaketje jïh åehpies reeremasse vaarjelimmiedajveste, tjïelke njoelkedassigujmie reeremen jïh aamhtesegïetedimmien bïjre.</p>
<p>Hijven vaarjelimmiedajveståvroeh saemien tjirkijigujmie giehpiedieh Saemiedigkien daerpiesvoete ryöktesth meatan årrodh. Saemiedigkie ij daarpesjh ryöktesth vaarjelimmiedajveståvroejgujmie rååresjidh reeremesoejkesji bïjre. Vaallah sïjhth iemie årrodh dan guhkiem Saemiedigkie lea meatan ståvrojde nammohte. Iemie aamhtesegïetedimmie sæjhta årrodh Saemiedigkie aktem govlehtimmielahtestimmiem seedtie gosse soejkesje lea govlehtimmesne. Dellie kanne galhkuvegïetedimmesne rååresjibie, åvtelen Eatnemereeremen direktovraate soejkesjem jååhkesje. Kontinuiteete vaarjelimmesne jïh monnehke åtnoe eatnamistie lea dïhte mij eatnemevåaromem saemien kultuvrese vedtieh. Dan åvteste daerpies saemien kultuvremaahtojne reeremisnie jïh leerehtimmesne. Saemiedigkien bieleste dle akte tjarke vaajtele dïhte daajroeligke reereme mejnie daelie aalkeme, aaj aalkoealmetjidie måjhtele saemien dajvine. Aaj reerenassen budsjedteproposisjovnesne tjåådtje <span type="quote">”Daajroe saemien kultuvren bïjre lea vihkeles dejnie dajvine gusnie sjyöhtehke”</span> Reeremesoejkesjh såemies vaarjelimmiedajvide leah daesnie.</p>
<p>Politihkere gïen diedte</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="nob">Sørsamisk</p>
</body></document>
