<document xml:lang="sma" id="no_id"><header><title>Sïemesvoete duedtien orre jielemelatjkoen bïjre 2023 - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>225</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/enighet-om-ny-duodji-naringsavtale-for-2023.22485.aspx?sprak=14</origFileName><parallel_text xml:lang="nob" location="enighet_om_ny_duodji_naeringsavtale_for_2023.html"/><parallel_text xml:lang="sme" location="ovttamielalasvuohta_odda_2023_duodjeealahussiehtadusas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sïemesvoete duedtien orre jielemelatjkoen bïjre 2023</p>
<p><em type="bold">Saemiedigkie lea seamadamme guejmiejgujmie Sámiid Duodji jïh Duojáriid Ealáhussearvi duedtien jielemelatjkoen bïjre 2023. Guejmieh leah sïemes akten ållesth mierien bïjre jaapan 2023 7,1 millijovnh kråvnine, seamma njieptjie goh jielemelatjkoe 2022.  </em>  </p>
<p>– Manne joekoen madtjele guejmieh leah seamadamme rååresjimmine duedtien orre jielemelatjkoen bïjre, saemiedigkieraerie Hans Ole Eira (Gk) jeahta.</p>
<p>Dïhte jeahta annje vihkele duedtiem prioriteeredh goh jieleme jïh råajvarimmie evtiedimmien jïh mïerhkevaaroebigkemen sisnjeli. Koronapandemije jïh dåara Ukrainesne leah eantan vielie våajnoes dorjeme gïehtelimmiej daerpiesvoetem orre maarkedh jaksedh, orre distribusjovnevuekieh jïh orre vuekieh sijjen gïehtelimmieh organiseeredh.</p>
<p>Beaiveálgu-bæjhkoehtimmesne saemiedigkieraerie tjïerteste duedtielatjkoe byöroe ohtsemebaseereme öörnegem feerhmedh skåårvemasse jïh bueriedæmman duedtievierhkiesijjijste jïh duedtielokaalijste.</p>
<p>– Daate lea fåantoe man åvteste 190 000 kråvnah bïejesovvi orre ohtsemebaseereme öörnegasse ektie duedtievierhkiesijjide. Saemiedigkie meala ektie duedtievierhkiesijjide sjïehteladtedh aaj maahta hijven areenine årrodh jienebh vytnesjæjjah dåårrehtidh jieliemasse tïjjen åvtese, Eira jeahta.</p>
<p>Saemiedigkie aaj sæjhta organisasjovnigujmie vielie rååresjidh guktie maahta Saemiedigkien ulmiem duedtine goh jieleme buektiehtidh laavenjostosne organisasjovnigujmie.</p>
<p>Saemiedigkien stoerretjåanghkosne aadtjen, aamhtesisnie 34/22, Ektiedahkoe jïh organiseereme duedteste, nænnoesti åejvielatjkoem jïh jielemelatjkoem tjåanghkan bïejedh akten ektie tjaatsegasse. Dan gaavhtan dle jielemelatjkoe jïh åejvielatjkoe sæjhta ektie tjaatsegisnie årrodh.</p>
<p>–Saemiedigkie aaj veanhta lea praktihkeles tïjjem rååresjimmide jarkelidh tjaktjeste gïjrese, mij sæjhta vielie akteraeresne årrodh dej jeatjah budsjedteprosessigujmie, Eira minngemes jeahta.</p>
<p><em type="italic">Jis gihtjehtimmie jallh gyhtjelasse, gaskesadth saemiedigkieraeriem Hans Ole Eira (Gk), mob. +47 918 61 471, </em><em type="italic">hans.ole.eira@samediggi.no </em>   </p>
<p><em type="bold">Joekedimmie latjkoen ekonomeles miereste 2022 jïh 2023: </em>  </p>
</body></document>
