<document xml:lang="sma" id="no_id"><header><title/><genre code="admin"/><author><unknown/></author><wordcount>288</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.saemiedigkie.no/layout/set/print/Healsoe-jih-sosijaale/Sosijaale/Buerebe-sovnedimmie-saemien-faangkide</origFileName><parallel_text xml:lang="nob" location="bedre-soning-for-samiske-innsatte.html"/><parallel_text xml:lang="sme" location="buoret-cohkkandilalasvuodat-sapmelaccaide-geat-leat-giddagasas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Buerebe sovnedimmie saemien faangkide / Sosijaale / Healsoe jïh sosijaale / Saemiedigkie - Sametinget</p>
<p type="title">Buerebe sovnedimmie saemien faangkide</p>
<p>Saemiedigkieraerie Silje Karine Muotka veanhta dah saemieh mah faangkegåetine tjahkasjieh sijhtieh aktem buerebe sovnedimmiem åadtjodh mænngan goh dïhte orre råajvarimmiesoejkesje bööti akten hijven jïh seammavyörtegs sovnedimmien bïjre. Råajvarimmiesoejkesje gorrede dah faangkh hijven bïevnesh saemiengielesne åadtjoeh, jïh edtja aelhkebe sjïdtedh saemien nuhtjedh gosse faangkegåetesne tjahkesjeminie.</p>
<p><em type="bold">Jienebh aarebi faangkh leah Saemiedigkine govlesadteme, jïh nåake sovnedimmien bïjre reekteme. Gaskem jeatjah dah eah åadtjoeh saemiestidh mearan sovnedeminie. Jeenjesh dan åvteste tuhtjieh sovnedimmie lievlebe sjædta. </em></p>
<p><em type="bold">Barkoedåehkie tseegkesovveme </em></p>
<p>Stillemen mietie Justijsedepartemeenteste jïh Kriminaalehoksen byögkeles reeremistie (daaroen KSF) akte barkoedåehkie lea vuartasjamme guktie sovnedimmie lea dejtie saemien faangkide jïh dejtie mah dåapmoem åådtjeme. Konklusjovne lij joekoen tjïelke; saemien faangkh tjuerieh sijjien reaktah åadtjodh.</p>
<p xml:lang="nob"><em type="bold">Lohkh reektehtsem: Gjennomgang av soningsforholdene for samiske innsatte og domfelte(nöörjen) </em></p>
<p xml:lang="nob">Gjennomgang av soningsforholdene for samiske innsatte og domfelte.pdf</p>
<p xml:lang="nob">758,20 kB</p>
<p><em type="bold">Fokuse saemien gïelese jïh kultuvrese </em></p>
<p>Reektehtsen mænngan Saemiedigkie aktene laavenjostosne Kriminaalehoksine aktem råajvarimmiesoejkesjem darjoeji juktie sovnedimmiem bueriedidh.</p>
<p><em type="bold">Lohkh tiltaksplanen for samiske innsatte og domfelte (råajvarimmiesoejkesjem saemien faangkide jïh dejtie mah dåapmoem åådtjeme) (nöörjen) </em></p>
<p xml:lang="nob">Tiltaksplan for god og likeverdig straffegjennomføring for samiske innsatte og domfelte.pdf</p>
<p xml:lang="nob">1,81 MB</p>
<p>Aalkovisnie kriminaalehokse lea våaroehtamme bïevnesh faangkide åvtelen dah bysvehtsem tjirrehtieh, bïevnesh faangkide mearan bysvehtsem tjïrrehteminie jïh bïevnesh guesside. Dah jarkoestimmieh leah gåetiesæjrojne Tromsøen jïh Vadsøen faangkegåetine.</p>
<p><em type="bold">seammavyörtegs sovnedimmienuepieh </em></p>
<p>Saemiedigkieraerie Silje Karine Muotka lea madtjeles dejnie hijven laavenjostojne kriminaalehoksen regijovnine noerhte.</p>
<p><em type="bold">-Vihkeles saemien faangkh eah damth dah guektiengierts bysvehtsem åadtjoeh. Dah råajvarimmieh viehkiehtieh seammavyörtegs sovnedimmievuekieh sjugniedidh, saemiedigkieraerie Silje Karine Muotka jeahta, </em></p>
<p>Vadsøen faangkegåetesne akte vuasahtalleme aktene laavenjostosne Varangeren saemien museuminie, mij saemien histovrijem jïh kultuvrem hijvenlaakan vuesehte.</p>
<p><em type="bold">-Daate hijvenlaakan vuesehte guktie saemien gïele jïh kultuvre maehtieh våajnoes dorjesovvedh aaj sovnedimmesne, Muotka jeahta. </em></p>
<p>Lohkh vielie Kriminaalehoksen bïjre: http://www.kriminalomsorgen.no/</p>
<p><em type="bold">Vielie bïevnesh: </em></p>
</body></document>
