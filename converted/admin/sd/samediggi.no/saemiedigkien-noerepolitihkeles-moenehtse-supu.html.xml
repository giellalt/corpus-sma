<document xml:lang="sma" id="no_id"><header><title>Saemiedigkien noerepolitihkeles moenehtse (SUPU)</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>200</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Politihke/Saemiedigkien-noerepolitihkeles-moenehtse-SUPU</origFileName><parallel_text xml:lang="nob" location="sametingets-ungdomspolitiske-utvalg-supu.html"/><parallel_text xml:lang="sme" location="samedikki-nuoraidpolitihkalas-lavdegoddi-sanul.html"/><parallel_text xml:lang="smj" location="samedikke-nuorajpolitihkalasj-nammadus-sanun.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saemiedigkien noerepolitihkeles moenehtse (SUPU)</p>
<p>Saemiedigkien noerepolitihkeles moenehtse (SUPU) lea tseegkesovveme juktie saemien noeri tsevtsemefaamoem Saemiedigkien politihkese nænnoestehtedh.</p>
<p>SUPU tseegkesovvi goh ihkuve årgaane 2003. SUPU vïjhte lïhtsegh åtna jïh Saemiedigkieraerie dejtie nammohte. Lïhtsegh abpe laanteste båetieh jïh leah gaskem 16 jïh 28 jaepieh.</p>
<p>SUPU mandaatem jïh öörnedimmiem åådtjeme Saemiedigkien stoerretjåanghkoste. Dej åejvielaavenjassh leah</p>
<list><p type="listitem">viehkiehtidh noeri meatannænnoestimmiem jïh tsevtsemefaamoem Saemiedigkien politihkese nænnoestehtedh.</p>
<p type="listitem">soejkesjidh jïh öörnedidh Saemiedigkien fïerhten jaepien noerekonferansh.</p>
<p type="listitem">viehkiehtidh skreejrehtidh guktie jienebh saemien noerh leah eadtjohke politihkesne.</p>
<p type="listitem">barkedh ihke jienebh noerh jïjtjemse tjaelieh Saemiedigkien veeljemelåhkosne, juktie jienebh noerh leah meatan saemiedigkieveeljemisnie, jïh ihke jienebh noerh meatan sjidtieh Saemiedigkesne jïh digkien jeatjah ståvrojne jïh moenehtsinie.</p>
</list><p>SUPU aktem frijje råållam åådtjeme jïh maahta aamhtesigujmie barkedh mejtie jïjtjh tuhtjieh sjyöhtehke. Moenehtse jïh lïhtsegh maehtieh frijjelaakan meedijese soptsestidh jïh bæjjese vaeltedh doh aamhtesh mejtie sijhtieh jeatjah instansigujmie.</p>
<p>Moenehtse edtja goh gaskeselïhtse årrodh saemien noeri jïh Saemiedigkien gaskem, men aaj govlehtimmieinstanse jïh <span type="quote">"vaeptiebienje"</span> Saemiedægkan gosse lea noereaamhtesi biïre. Naemhtie SUPU maahta Saemiedigkiem viehkiehtidh digkien noereprofijlem jïh noerepolitihkem hammoedidh.</p>
<p type="title">Govlehtallijh SUPU</p>
<p xml:lang="sme">SUPU 2018-2021:</p>
<p xml:lang="nno"><em type="italic">Åvtehke: </em>Ole Henrik Bjørkmo Lifjell </p>
<p xml:lang="sme"><em type="italic">Lïhtsegh: </em>Maja Fjellstrøm, Stine Ericsson Anti, Grethe Julianne Skum jïh Alfred Mikkel Kuoljok </p>
<p><em type="italic">Sæjjasadtjh: </em>Laara Sparrok, Andine Knudtson, Kristine Ballari, Sajane Olsen, Katja Elise Utsi </p>
<p>SUPU Facebookesne</p>
<p xml:lang="sme">SUPU:n blogge</p>
</body></document>
