<document xml:lang="sma" id="no_id"><header><title>Raastendåaresth maanagïerte- jïh skuvlelaavenjostoe - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>149</wordcount><conversion_status type="standard"/><availability><free/></availability><multilingual/><origFileName>https://sametinget.no/oppfolging-av-nou-2016-18-hjertespraket/tiltak-i-giellalokten/innsatsomrade-spraktilbud-for-barn-og-unge/grenseoverskridende-barnehage-og-skolesamarbeid/?sprak=14</origFileName><parallel_text xml:lang="nob" location="grenseoverskridende_barnehage-_og_skolesamarbeid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Raastendåaresth maanagïerte- jïh skuvlelaavenjostoe</p>
<p><em type="italic">Saemien parlamentarihkeles raerie (SPR) nænnoesti aamhtesisnie 07/06, SPR:n aajkoe lea noerhtelaanti daltesisnie edtja aktem ektie ulmiem hammoedidh saemien lïerehtæmman, ektie learoesoejkesjh jïh learoevierhtieh mejtie maahta laanteraasti rastah nuhtjedh. </em></p>
<p>Prosjekte raastendåaresth skuvlelaavenjostoen bïjre <span type="quote" xml:lang="smj">"Rájáhis sámeoahpahus"</span> orriji goeven 2019 jïh reektehtse dorjesovvi prosjekten bïjre.</p>
<p>Åejvieulmie reektehtsinie lea damtijidh jïh dååjrehtimmie jïh nuepieh tjöönghkedh jïh lissine vuesiehtimmieh gaavnedh guktie skuvlh leah tjirrehtamme jïh guktie maahta lïerehtimmielaavenjostoem Saepmesne tjïrrehtidh.</p>
<p>Reektehtsisnie raeriestimmieh ovmessie råajvarimmiej bïjre, jïh Saemiedigkieraerie sæjhta gaskem jeatjah råajvarimmiem bæjjese fulkedh mah leah saemien lïeremeplakaaten/bæjhkoehtimmien/manifeesten bïjre.</p>
<p>Saemien maanah jïh noerh abpe Saepmesne edtjieh reaktam utnedh lïerehtæmman saemiengïelesne jïh/jallh saemien gïelelïerehtimmiem utnedh. Saemieh akte åålmege jïh laanteraasth eah edtjh heaptojne årrodh guktie mijjieh maehtebe mijjen kultuvrem, gïelem jïh mijjen jieledevuekiem nuhtjedh jïh evtiedidh.</p>
<p>Saemiedigkie edtja noerhtelaanti barkoedåehkiem nammoehtidh mij edtja mandaatem utnedh raeriestimmieh buektedh akten ektiesaemien bæjhkoehtæmman saemien lïerehtimmien bïjre Saemien parlamentarihkeles raaran (SPR).</p>
<p>Lohkh reektehtsem “Rájáhis sámeoahpahus/grenseløs samiskopplæring"</p>
</body></document>
