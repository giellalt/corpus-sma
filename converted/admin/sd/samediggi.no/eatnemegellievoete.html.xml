<document xml:lang="sma" id="no_id"><header><title/><genre code="admin"/><author><unknown/></author><wordcount>238</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Byjrese-areale-jih-kultuvrevarjelimmie/Eatnemegellievoete</origFileName><parallel_text xml:lang="nob" location="naturmangfold.html"/><parallel_text xml:lang="sme" location="luonddusladdjivuohta.html"/><parallel_text xml:lang="smj" location="luondo-moattebelakvuohta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Eatnemegellievoete / Byjrese, areale jïh kultuvrevarjelimmie / Saemiedigkie - Sametinget</p>
<p type="title">Eatnemegellievoete</p>
<p>Saemiedigkie ij naan reeremefaamoem utnieh juktie eatnemen gellievoetem gorredidh jïh nåhtadidh. Edtja eatnemen gellievoetelaaken nænnoestimmeh vuarjasjidh gaajhkine sjæjsjalimmine, mah maehtieh gellievoetem eatnamisnie tsevtsedh. Laaken ulmie lea gaskem jeatjah våaromem gorredidh saemien kultuvrese, saemien aerpievuekien daajroem våaroemasse bïejedh reeremisnie, jïh eatnemevåaromem krööhkedh saemien kultuvrese, gaajhkine råajvarimmine laaken mietie. Saemiedigkie lea govlehtimmieåejvieladtje, jïh gelline aamhtesinie råårestallemeguejmie Fylhkenålmine, Eatnemereeremen direktovratine jïh Byjresedepartementine dejtie råajvarimmide jïh sjæjsjalimmide mah leah laaken mietie.</p>
<p>Politihkere gïen diedte</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="nob">Sørsamisk</p>
<p>Daaletje</p>
<p>Orre ståvroelïhtsegh nasjovnaale- jïh vaarjelimmiedajveståvrojne</p>
<p>Saemiedigkieraerie Thomas Åhrén lea madtjeles ihke Byjresedepartemeente lea...</p>
<p>Lohkh jienebh</p>
<p>Vuesieh gaajkesh saakh</p>
<p><em type="bold">Saemiedigkie sæjhta: </em></p>
<list><p type="listitem">Aerpievuekien saemien åtnoem tjåadtjoehtidh jïh evtiedidh naemhtie guktie dïhte eatnemegellievoetem gorrede. Dam dorje gosse govlehtalla jïh råårestalla staaten åejvieladtjiguejmie mah diedtem utnieh byjresevaarjelimmien åvteste.</p>
</list><p><em type="bold">Daelie Saemiedigkie daejnie barka: </em></p>
<list><p type="listitem">Mieriedimmieh dajvevaarjelimmiej bïjre (nasjovnalepaarhkh, eatnemevaarjelimmie, eatnemereservaate)</p>
<p type="listitem">Mieriedimmie gïjrelidtemen bïjre tjååtselidie Guovdageaidnusne</p>
<p type="listitem">Mieriedimmie vaeljehke eatnemeaarhti bïjre (v.g. ientje, pluevie, skåajje).</p>
<p type="listitem">Mieriedimmieh prijoriteradamme aarhti bïjre (vaarjelimmie prååsehke aarhtijste, v.g. ohtjegaase (dverggås), svaale)</p>
<p type="listitem">Mieriedimmieh sjïehtesjimmien bïjre loesegöölemistie (mearoe jïh jeanoe)</p>
<p type="listitem">Vaarjelimmiedajveståvroeh tseegkedh</p>
<p type="listitem">Reeremesoejkesjh nasjovnalepaarhkide nænnoestidh</p>
</list><p><em type="bold">Saemiedigkien diedte </em></p>
<p>Saemiedigkie ij leah reeremeåejvieladtje eatnemegellievoetelaaken mietie, men govlehtimmie-instanse jïh konsultasjovneguejmie staateles byjresevaarjelimmien åejvieladtjigujmie, dejtie sjæjsjalimmide jïh råajvarimmide mah maehtieh saemien iedtjh tsevtsedh.</p>
<p><em type="bold">Dov tsevtseme </em></p>
<p>Saemiedigkie leavloem beaja voenges daajrojde jïh goerkesidie gosse edtja åtnoen jïh vaarjelimmien bïjre eatnemegellievoeteste sjæjsjalidh. Daelie sïejhme sjïdteme raerieh gaavnedh mah sjïehteledtieh akten voenges eadtjohkevoetese sjæjsalimmieprosessine. Daate joekoen heannede gosse lea sjæjsjalimmieh vaarjelimmien jïh reeremen bïjre loeseste.</p>
</body></document>
