<document xml:lang="sma" id="no_id"><header><title>Saemien kultuvregåetieh jïh kultuvrebievnemeinstitusjovnh - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>166</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/samiske-kulturhus-og-kulturformidlingsinstitusjoner/?sprak=14</origFileName><parallel_text xml:lang="nob" location="samiske_kulturhus_og_kulturformidlingsinstitusjoner.html"/><parallel_text xml:lang="sme" location="sami_kulturviesut_ja_kulturgaskkustanasahusat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saemien kultuvregåetieh jïh kultuvrebievnemeinstitusjovnh</p>
<p><em type="italic">Saemiedigkie dåarjoem vadta saemien kultuvregåetide jïh kultuvrebievnemeinstitusjovnide jïh ulmie lea saemien kultuvregåetieh jïh kultuvreinstitusjovnh edtjieh fryöjstehke gaavnedimmiesijjine jïh areenide årrodh saemien tjeahpoe- jïh kultuvrebievniemasse. </em></p>
<p>Saemien kultuvrebievnemeinstitusjovnh saemien tjeahpoen, kultuvren jïh kultuvreaerpien bïjre bievnieh gellide almetjidie, dovne maanide jïh geerve almetjidie. Vijries faalenasse almetjidie goh konserth, vuesiehtimmieh jïh seminaarh, daamtaj laavenjostosne jeatjah aktöörigujmie goh museumh, årganisasjovnh, gïelejarngh jïh tjïelth. Saemien kultuvrebievnemeinstitusjovnh aaj meatan sjïehteledtieh saemien kultuvrese jïh saemien tjiehpiedæjjide jïh kultuvrebarkijidie jïh dejtie våajnoes darjoeh dovne voenges, regijonaale jïh nasjonaale sijjesne jïh aaj gaskenasjonaale sijjesne.</p>
<p>Ryöktesth dåarjoeh leah viehkiehtamme guktie gellielaaketje jïh gellie kultuvregåetie- jïh kultuvreinstitusjovnh gååvnesieh abpe laantesne jïh faalenassem saemide vadteme dovne staarine jïh smaave voenges siebriedahkine.</p>
<p>2020 daah kultuvregåetieh jïh kultuvrebievnemeinstitusjovnh ryöktesth dåarjoem Saemiedigkeste åadtjoeh: Árran julevsaemien jarnge, Saemien ektietïjjen tjeahpoejarnge/Samisk senter for samtidskunst, Noerhtelaanti åålmegejarnge/Senter for nordlige folk, Mearrasiida, Sijti Jarnge, Várdobáiki, Pijtesaemien gåetie, Saemien gåetie Oslo, Lássagámmi, Villmarkscampen Tollådalesne, Saemien Sijte, Álttá siida, Sjeltie – Saemien kultuvrepaarhke, Deatnu jïh Varangeren museumssiida, Sjøsamisk tun jïh Saemien kultuvrejarnge, Aajege Rørosesne.</p>
</body></document>
