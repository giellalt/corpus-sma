<document xml:lang="sma" id="no_id"><header><title>Saemiedigkie Rørosrein dåårje bielie millijovnigujmie - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>137</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-rorosrein-med-en-halv-million.6943.aspx?sprak=14</origFileName><parallel_text xml:lang="nob" location="sametinget_stotter_rorosrein_med_en_halv_million.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Saemiedigkie Rørosrein dåårje bielie millijovnigujmie</p>
<p><em type="italic">Saemiedigkieraerie lea nænnoestamme 500 000,- kråvnah dåarjojne vedtedh sïeltese Rørosrein AS, mij daelie edtja stuerebe evtiedimmieprosjektine nierhkedh. </em></p>
<p>Rørosrein jåarhkeevtiedimmine bovtsenbearkoste gïehtele, jïh lissine gåassoehtimmiegåetiem Rørosen jarngesne åtna gusnie beapmoem gåassoehtieh mij voenges saemien aerpievuekieh våaroeminie åtna.</p>
<p>– Sjollehke mijjieh maehtebe sïeltem dåarjodh mij voenges saemien aerpievuekieh jåarhkeevtiedimmesne nuhtjie, jïh lissiehtamme aarvoesjugniedimmiem dajven bovtsenbearkoste åådtje, saemiedigkieraerie Silje Karine Muotka (NSR) jeahta.</p>
<p>Rørosrein edtja daelie jienebi fysiske skåårvemigujmie nïerhkedh. Dah sijhtieh skåårvemh darjodh sijjen tseegkeldahkesne juktie maehtedh sijjen produksjovnem lissiehtidh. Lissine sïelte sæjhta skåårvemh gåassoehtimmiegåetesne darjodh guktie gåetie vielie maereles sjædta.</p>
<p>– Mijjen lea nuepieh prosjekth abpe laantesne dåarjodh mah definisjovni nualan båetieh goh lissiejielemh båatsosne jallh saemien fealadasse. Mijjieh maaje eantan jienebh prosjekth sïjhtebe daej suerkiej sisnjeli åvtese, Muotka minngemes jeahta.</p>
<p>Vierhtieh vadtasuvvieh påasteste 40510 – Dåarjoe jeereldihkie jieliemasse, prioriteradimmien nuelesne Lissiejieleme båatsoe.</p>
</body></document>
