<document xml:lang="sma" id="no_id"><header><title/><genre code="admin"/><author><unknown/></author><wordcount>247</wordcount><conversion_status type="standard"/><availability><free/></availability><origFileName>http://www.saemiedigkie.no/layout/set/print/Byjrese-areale-jih-kultuvrevarjelimmie/Areale/Saemiedigkiebievnese-areale-jih-byjresepolitihken-bijre-Boeoeredimmie-raeriejgujmie-baaetedh</origFileName><parallel_text xml:lang="nob" location="sametingsmelding-om-areal-og-miljoepolitikk-invitasjon-til-innspill.html"/><parallel_text xml:lang="sme" location="samedikki-diedahus-areala-ja-biraspolitihka-birra-bovdehus-saddet-arvalusaid.html"/><parallel_text xml:lang="smj" location="samediggediedadus-arealla-ja-biraspolitihkas-bivddim-arvvalusajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemiedigkiebïevnese areale- jïh byjresepolitihken bïjre - Bööredimmie raeriejgujmie båetedh / Areale / Byjrese, areale jïh kultuvrevarjelimmie / Saemiedigkie - Sametinget</p>
<p type="title">Saemiedigkiebïevnese areale- jïh byjresepolitihken bïjre - Bööredimmie raeriejgujmie båetedh</p>
<p>09. Čakčamánnu 2015</p>
<p><em type="bold">Saemiedigkieraerie raerieh sæjhta saemiedigkiebïevnesasse arealen jïh byjresen bïjre. Bïevnesen ulmie lea Saemiedigkien politihkem nænnoestehtedh dejnie gyhtjelassine areale- jïh byjreseligke haestemi bïjre mej uvte saemien siebriedahke tjåådtje tïjjen åvtese. </em></p>
<p>Saemiedigkieraerie sjïehteladta <em type="bold">jeenjesh åadtjoeh sijjen mïelh buektedh </em>jïh daajroem veedtjedh bïevnesebarkosne. Goh akte voestes bielie daennie barkosne edtja aktem tjaalegevåarhkoem darjodh sjyöhtehke teemaj bïjre areale- jïh byjresepolitihkesne. </p>
<p>Jienebh dotkijh leah bööresovveme tjaalegem tjaeledh maam edtjieh beagkoehtieh aktene faageseminaaresne gålkoen 2015:</p>
<list><p type="listitem">Arealereereme jïh arealeåtnoe - Else Grete Broderstad jïh Eva Josefsen</p>
<p type="listitem">Åtnoe jïh reereme mearoearealijste - Einar Eythurson jïh Camilla Brattland</p>
<p type="listitem">Vaarjelimmiedajvereereme jïh eatnemegellievoete - Jan Åge Riseth</p>
<p type="listitem">Miehtjieåtnoe - Øyvind Ravna</p>
<p type="listitem">Nuhteme eatnemevierhtijste - Christian Nellemann</p>
<p type="listitem">Aerpievuekien daajroe reeremisnie – Saemien jïlleskuvle Árbediehtu-prosjekten baaktoe</p>
</list><p>Tjaalegevåarhkoe sæjhta goh daajroevåarome årrodh jïh viehkiehtidh akten gamte digkiedæmman dovne staateles jïh regijovnaale åejvieladtjigujmie jïh saemien voenges siebriedahkigujmie.</p>
<p>Saemiedigkieraerie sæjhta aaj aktem vierhtiedåehkiem nammoehtidh mij edtja vuartasjidh mejtie daan beajjetje reereme lea sjïehtedamme dejtie mah miehtjiem nuhtjieh. Ulmie lea dåehkie edtja jïjtsh raeriestimmieh politihkeevtiedæmman deelledh saemien miehtjieåtnoen sisnjelen.</p>
<p>Saemiedigkieraerie aaj jienebh govlesadtemetjåanghkoeh soejkesjeminie saemien voenges siebriedahkigujmie jïh siebriejgujmie 2016 aalkovisnie.</p>
<p>Saemiedigkieraerie raerieh sæjhta vihkeles teemaj bïjre mejtie byöroe digkiedidh Saemiedigkiebïevnesisnie arealen jïh byjresen bïjre. Gaajhkesh dovnesh maehtieh raeriejgujmie båetedh.</p>
<p>Maahta raeride diekie seedtedh: biras@samediggi.no</p>
<p>Soejkesjen mietie dle bïevnese edtja Saemiedigkien gïetedæmman bïejesovvedh jaepien 2016.</p>
<p><em type="bold">Vielie bïevnesh: Saemiedigkieraerie Thomas Åhrén, 908 39 663 </em></p>
</body></document>
