<document xml:lang="sma" id="no_id"><header><title>Madtjeles reerenasse koronavierhtieh saemien jieliemasse raereste - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>202</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/fornoyd-med-at-regjeringen-foreslar-koronamillioner-til-samisk-naringsliv.10818.aspx?sprak=14</origFileName><parallel_text xml:lang="nob" location="fornoyd_med_at_regjeringen_foreslar_koronamillioner_til_samisk_naeringsliv.html"/><parallel_text xml:lang="sme" location="duhtavas_go_raddehus_evttoha_korona-miljovnnaid_sami_ealahusaide.html"/><parallel_text xml:lang="smj" location="dudalasj_ga_raddidus_oajvvat_korona-millijavnajt_same_aeladusajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Madtjeles reerenasse koronavierhtieh saemien jieliemasse raereste</p>
<p><em type="italic">Reerenasse raereste 4 millijovnh kråvnah saemien jieliemasse daan biejjien juktie veanhtadihksvoetem hoksedh dejtie mah jielieminie gïehtelieh. Saemiedigkie dïedtem åådtje beetnegidie joekedidh. </em></p>
<p>– Manne geerjene reerenasse mijjem goltelamme jïh koronavierhtieh Saemiedægkan raereste. Dan gaavhtan maehtebe mijjen dåarjoeöörnegh nænnoestidh dejtie mah dåeriesmoerh åådtjeme aehpien gaavhtan. Seamma tïjjen tjoerem tjïertestidh 4 millijovnh kråvnah 16,3 millijardh kråvnijste ajve akte onne låhkoe aehpiepaahkeste, saemiedigkieraerie Silje Karine Muotka (NSR) jeahta.</p>
<p>Reerenasse orre aehpiepaahkem åehpiedehti preessekonferansesne bearjadahken. Reerenasse råajvarimmieh raereste tjåanghkan 16,3 millijardh kråvnaj åvteste. Saemien jieleme stoerre dåeriesmoerh åådtjem vijrusen gaavhtan. Jeenjesh dååjroeh åesiestimmie lea geahpanamme jïh reerenasse dan åvteste 4 millijovnh kråvnah saemien jieliemasse raereste,</p>
<p>Doh striengkies råajvarimmieh juktie suetiegeerjehtimmiem tjöödtjestidh aaj trumhpiestamme jienebh sïelth tjuerieh sijjen darjomh giehpiedidh. Gellie sïelth annje likviditeete- jïh maaksoedåeriesmoerh utnieh.</p>
<p>Aehpiepaahke råajvarimmieh åtna gelliej seabradahkesuerkeij sisnjeli.</p>
<p>– Manne veanhtedem reerenassen aehpiepaahke sæjhta viehkine sjïdtedh saemien seabradahkese. Tjuara aaj hijven bïevnesh dåarjoeöörnegi bïjre båetedh, guktie dah mah dåeriesmoerh utnieh åadtjoeh dåarjoeöörnegi bïjre daejredh, saemiedigkieraerie Silje Karine Muotka jeahta.</p>
<p>Saemiedigkieraerie sæjhta mænngan bïevnesigujmie båetedh åtnoen bïjre vierhtijste.</p>
<p>Saemiedigkie aaj 4 millijovnh kråvnah saemien jieliemasse åadtjoeji suehpeden 2020 goh bielie reerenassen aehpiepaahkeste.</p>
<p><em type="italic">Jis gyhtjelassh jallh gihtjehtimmie, gaskesadth saemiedigkieraeriem Silje Karine Muotka (NSR), mob. +47 984 87 576, silje.karine.muotka@samediggi.no </em></p>
</body></document>
