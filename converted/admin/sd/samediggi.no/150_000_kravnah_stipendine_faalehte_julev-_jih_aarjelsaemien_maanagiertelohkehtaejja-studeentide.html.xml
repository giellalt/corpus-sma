<document xml:lang="sma" id="no_id"><header><title>150 000 kråvnah stipendine faalehte julev- jïh åarjelsaemien maanagïertelohkehtæjja-studeentide - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>254</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilbyr-150-000-kroner-i-stipend-til-lule-og-sorsamiske-barnehagelarerstudenter.13779.aspx?sprak=14</origFileName><parallel_text xml:lang="nob" location="tilbyr_150_000_kroner_i_stipend_til_lule-_og_sorsamiske_barnehagelaererstudenter.html"/><parallel_text xml:lang="sme" location="falla_150_000_ruvdnosas_stipeandda_julev-_ja_lullisami_manaidgardeoahpaheaddje-studeanttaide.html"/><parallel_text xml:lang="smj" location="fala_150_000_kravna_stipenda_julev-_ja_oarjjelsame_manajgarddeahpadiddje-studentajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">150 000 kråvnah stipendine faalehte julev- jïh åarjelsaemien maanagïertelohkehtæjja-studeentide</p>
<p><em type="italic">Saemiedigkieraerie sæjhta stipendem vedtedh julev- jïh åarjelsaemien maanagïertelohkehtæjjastudeentide. – Mijjieh daejrebe julev- jïh åarjelsaemien dajvine joekoen daerpies maanagïertebarkijigujmie mej daajroe saemien gielesne jïh kultuvresne, saemiedigkieraerie Mikkel Eskil Mikkelsen (NSR) jeahta. </em></p>
<p>Saemiedigkieraerie Mikkel Eskil Mikkelsen (NSR)    Kenneth Hætta    Revideereme budsjedtesne saemiedigkieraerie sæjhta raeriestidh Saemiedigkien stipendh væjranieh guktie dah aaj studeenth julev- jïh åarjelsaemien maanagïertijste feerhmieh.</p>
<p>Mikkelsen joekoen madtjele Noerhte universiteete orre maanagïertelohkehtæjjaööhpehtimmiem aalka barkoesijjesne saemien profijline julev- jïh åarjelsaemien dajvesne.</p>
<p>– Daate joekoen vihkeles studijefaalenasse saemien seabradahkese, mijjieh jienebh maanagïertelohkehtæjjah daarpesjibie, Mikkelsen jeahta.</p>
<p>Dan åvteste daate ööhpehtimmie ij naan saemien ööhpehtimmie sjïdth, studeenth eah sïjhth nuepiem utnedh stipendem åadtjodh Saemiedigkeste daaletje njoelkedassi mietie. Saemiedigkieraerie sæjhta dam jarkelidh.</p>
<p>– Juktie dåårrehtimmiem julev- jïh åarjelsaemien maanagïertide gorredidh sïjhtebe nuepiem vedtedh studeentide. mah vïedteldahkesne saemien maanagïertide, stipendem syökedh mearan maanagïertelohkehtæjjaööhpehtimmiem lohkeminie barkoesijjesne (ABLU). Dah sijhtieh sijjen barkoesijjiem utnedh saemien maanagïertine jïh goevtesinie mearan lohkeminie. jïh dan åvteste akte dejstie ulmiedåehkijste daan ööhpehtæmman årrodh.</p>
<p>Mikkelsen gegkeste gellie studeenth lohkemasse syökoeh jïh maahta soptsestidh studeenth mah nuepiem utnieh stipendem Saemiedigkeste dåastodh sijhtieh 150 000 kråvnah åadtjodh bachelorlohkemasse, mij vaasa 4 jaepieh.</p>
<p>– Mijjieh sïjhtebe daejnie seammaplïeres stipendenuepieh faalehtidh dejtie mah ABLU:em lohkeminie bielietïjjen jïh dah mah elliestïjjen lohkeminie Saemien jïlleskuvlesne. Juktie dam orre stipendem dåastodh tjoerh saemien voestes jallh mubpiengïeline utnedh jåarhkeskuvleste jallh unnemes 25 % barkoem utnedh saemien maanagïertesne jallh saemien goevtesisnie nöörjen maanagïertesne, jïh studeentine årrodh Noerhte Universiteetesne.</p>
<p>Ohtsememierie jollebe ööhpehtæmman lea voerhtjen 15.b.</p>
<p><em type="italic">Jis gyhtjelassh jallh gihtjehtimmie, gaskesadth saemiedigkieraeriem Mikkel Eskil Mikkelsen </em><em type="italic">(NSR), +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
