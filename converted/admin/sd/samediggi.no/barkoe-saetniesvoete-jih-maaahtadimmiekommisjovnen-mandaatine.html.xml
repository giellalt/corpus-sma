<document xml:lang="sma" id="no_id"><header><title>Barkoe Saetniesvoete- jïh måahtadimmiekommisjovnen mandaatine</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>443</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saernievaaarhkoe/Barkoe-Saetniesvoete-jih-maaahtadimmiekommisjovnen-mandaatine</origFileName><parallel_text xml:lang="nob" location="arbeidet-med-sannhets-og-forsoningskommisjonens-mandat.html"/><parallel_text xml:lang="sme" location="bargu-duohtavuoda-ja-seanadankommisuvnna-mandahtain.html"/><parallel_text xml:lang="smj" location="barggo-duohtavuoda-ja-semadimkommisjaavnaa-mandahtajn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Barkoe Saetniesvoete- jïh måahtadimmiekommisjovnen mandaatine</p>
<p>Saemiedigkie laavenjassine åådtjeme raerine båetedh Stoerredægkan Saetniesvoete- jïh måahtadimmiekommisjovnen mandaaten bïjre.</p>
<p>Dan åvteste ræhpas tjåanghkoeh åtneme bïjre jarkan Saepmesne jïh dov raeiejgujmie båetedh. Daelie Saemiedigkie aalka Saemiedigkien lahtestimmiem darjodh, maam Saemiedigkien stoerretjåanghkoe edtja gïetedidh.</p>
<p>Akte kommisjovne mij nuekies ulmiem jïh sijjiem åådtje siebriedahkesne sæjhta maehtedh dïrreginie årrodh veanhtoeh jarkelidh. Dan åvteste vihkeles daelie gaavnehtidh mej siebriedahkesuerkiej bïjre kommisjovnen barkoe edtja årrodh.</p>
<p>Saemiedigkie vihteste saemien åålmege lea aktem staateles daaroedehtemepolitihken nuelesne orreme, mij veesi vielie goh 100 jaepieh. Gellie saemieh annje saejrieh guedtieminie daaroedehtemen mænngan, dovne goh almetjh jïh goh siebriedahke. Akte eevre vihkeles bielie måahtadimmeste lea ektie goerkese histovrijistie, ektie goerkese reakteste jïh ovreakteste dejpeli mah annje maehtieh ulmiem utnedh daan biejjien, jïh ektie goerkese histovrijen mïrhke bielijste sïerredimmine jïh daaresjimmiejgujmie mah guhkiem tsevtsieh. Akte ållesth jïh hijven måahtadimmie ij sån maehtieh sjugniehtovvedh åvtelen saetniesvoete lea tseegkeme jïh vihtiestamme dan gåhkese gåarede, jïh åvtelen dovne åejvieladtjh jïh siebriedahke meatoeh mij lea sjugniehtovveme jïh meatoeh dejtie konsekvenside aarebi politihke lea åtneme dejtie minngebe boelvide.</p>
<p>Ulmiemierie byöroe akte veele salkehtimmie årrodh mij autoriteetem vadta råajvarimmide mejgujmie edtja guhkiebasse barkedh. Juktie måahtadimmiem buektiehtidh dellie daerpies dah mah joekehtslaakan daaroedehtemem dååjrin jïh leah tsavtseme daaroedehtiemistie, nuepiem åadtjoeh soptsestidh jïh sijjen soptsesh buektedh. Akten kommisjovnen tjïrrh edtja orre daajroem jïh daajroebievnemem tseegkedh mij nuepie vadta daan beajjetje siebriedahkem Nöörjesne guarkedh.</p>
<p xml:lang="nob">Lohkh aaj: Første utkast til mandat for kommisjonen som skal se å fornorskingspolitikken overfor samer og kvener/norskfinner om dens konsekvenser</p>
<p xml:lang="nob">Lohkh aaj: Stortingets vedtak om en sannhetskommisjon for fornorskningspolitikk og urett begått mot det samiske og kvenske folk i Norge</p>
<p xml:lang="nob">Lohkh aaj: Sametinget støtter en sannhets- og forsoningskommisjon</p>
<p xml:lang="nob">Lohkh aaj: Kronikk: – Mange bærer fortsatt generasjoners og egen bør tungt på ryggen</p>
<p><em type="italic">Saemiedigkie ræhpas tjåanghkoeh åtneme daesnie: </em></p>
<p>Måantan goevten 12. b., 18.00-20.00, Ä´vv Skoltesamisk museum, Neiden Dæjstan goevten 13. b., 18.00-20.00, Várjjat Sámi Musea, Varangerbotn Duarstan goevten 15. b., 18.00-20.00, Álttá Sámi Giellaguovddáš, Alta Gaskevåhkoen goevten 21. b., 19.00-21.00, Gjenreisningsmuseet, Hammerfest Duarstan goevten 22. b., 18.00-20.00, Senter for nordlige folk, Gáivuotna/Kåfjord Duarstan njoktjen 1. b., 19.00-21.00, Samisk Hus, Oslo Måantan njoktjen 5. b., 18.00-20.00, De Samiske Samlinger, Kárášjohka/Karasjok Måantan njoktjen 12. b., 18.00-20.00, Gáisi giellaguovddáš, tjïelteståvroesavka, Tromsø Dæjstan njoktjen 20. b., 18.00-20.00, Várdobáiki, Evenes Gaskevåhkoen njoktjen 21. b., 18.00-20.00, Árran, Divtasvuodna Duarstan njoktjen 22. b., 18.00-20.00, Sámi giella- ja kulturguovddáš, Porsáŋgu Dæjstan voerhtjen 3. b., 18.00-20.00, LES-viessu, Guovdageaidnu Måantan voerhtjen 9. b., 18.00-20.00, Fjellkysten hotell, Lavangen Duarstan voerhtjen 12. b., 18.00-20.00, Stormen gærjagåetie, Bådåddjo Måantan voerhtjen 16. b., 16.00-18.00, Samien Sijte, Snåase Dæjstan voerhtjen 17. b., 18.00-20.00, Hotel Nordkyn, Kjøllefjord, Lebesby Dæjstan voerhtjen 24. b., 18.00-20.00, Aajege Saemien gïele- jïh maahtoejarnge, Röörose Gaskevåhkoen voerhtjen 25. b., 18.00-20.00, Best Western Plus Hotel Bakeriet, Tråante</p>
</body></document>
