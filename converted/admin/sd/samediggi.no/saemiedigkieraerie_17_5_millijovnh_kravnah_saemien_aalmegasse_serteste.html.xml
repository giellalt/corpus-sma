<document xml:lang="sma" id="no_id"><header><title>Saemiedigkieraerie 17,5 millijovnh kråvnah saemien åålmegasse serteste - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>271</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsradet-omdisponerer-17-5-millioner-kroner-til-det-samiske-folk.17999.aspx?sprak=14</origFileName><parallel_text xml:lang="nob" location="sametingsradet_omdisponerer_17_5_millioner_kroner_til_det_samiske_folk.html"/><parallel_text xml:lang="sme" location="samediggeraddi_sirda_17_5_miljon_ruvnno_sami_albmogii_buorrin.html"/><parallel_text xml:lang="smj" location="samedikkerade_adna_17_5_millijavnna_kr_same_almmugij_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saemiedigkieraerie 17,5 millijovnh kråvnah saemien åålmegasse serteste</p>
<p><em type="italic">Reeknehlåhkoe vuesehte gelline suerkine vierhtieh gååvnesieh mah eah leah åtnasovveme 2021, jïh daelie saemiedigkieraerie lea dejtie sertiestamme. Saemiedigkieraerie Runar Myrnes Balto (NSR) jeahta dah leah åtneme vihkele vierhtieh påastide sertedh gusnie dah maehtieh buerievoetine varke sjïdtedh saemien åålmegidie. </em></p>
<p>– Joekehts fåantoej gaavhtan man åvteste vierhtieh eah leah åtnasovveme. Såemies darjomh ij leah maehteme tjirrehtidh koronapandemijen gaavhtan, men vierhtieh aaj bååstede geasalgovveme prosjektine mejtie ij leah buektiehtamme tjirrehtidh, Myrnes Balto jeahta.</p>
<p>Se alle omdisponeringene i 2021</p>
<p type="title">Vielie ohtsemebaseereme dåarjoeöörnegidie</p>
<p>Saemiedigkieraerie lea sertiemisnie gellie ohtsemebaseereme öörnegh nænnoestamme, dej gaskem gïeleprosjekth, stipendh, maanagierth, jeereldihkie jieleme, kultuvreråajvarimmieh, institusjovneevtiedimmie jïh regijonaale evtiedimmieråajvarimmieh. Tjåanghkan daah öörnegh 8,7 millijovnh kråvnah vielie åådtjeme. Dåarjoeöörnege saemien reaktah areaalide jïh vierhtide abpe 1,75 millijovnh kråvnah vielie åådtje.</p>
<p>– Daejnie öörneginie gellie hijven prosjekteöörnegi bïjre daejrebe mah leah riejries dåarjoem åadtjodh gosse mijjieh daelie libie öörnegidie nænnoestamme, Myrnes Balto jeahta.</p>
<p type="title">Saemien kultuvrejieledem nænnoste</p>
<p>Saemiedigkieraerie lea 6,8 millijovnh kråvnah kultuvreinstitusjovnide sertiestamme goh aktenaejkiendåarjoeh skåårvemidie juktie institusjovnide evtiedidh, Biejjienaalkoebæjhkoehtimmien ulmien mietie evtiedimmienuepieh vedtedh saemien kultuvreinstitusjovnide.</p>
<p>Lohkh vielie sertiestimmien bïjre saemien kultuvrejieliedasse daesnie</p>
<p type="title">Beetnegh saemien klijmareektehtsasse</p>
<p>Saemiedigkieraerie aaj 1 millijovnem kråvnah barkose dåårje saemien klijmareektehtsasse, goh guhkiebasse barkoe Biejjienaalkoebæjhkoehtimmeste. Saemieraerie edtja åejviedïedtem utnedh salkehtimmien åvteste, mij sæjhta dejtie golme Saemiedigkide Nöörjesne, Sveerjesne jïh Soemesne, ovmessie saemien organisasjovnh jïh institusjovnh involveeredh, jïh aaj sjyöhtehke faagebyjresh.</p>
<p>– Daate sæjhta vihkeles dïrreginie årrodh juktie ellies klijmapolitihkem abpe Saapman evtiedidh, jïh dejtie båetije darjoemidie aalkoeåålmegevåaroemisnie EN:n konvensjovnesne klijmarjarkelimmiej bïjre, saemiedigkieraerie Maja Kristine Jåma (NSR) jeahta.</p>
<p><em type="italic">Jis gihtjehtimmie jallh gyhtjelasse, gaskesadth saemiedigkieraeriem Runar Myrnes Balto (NSR), +47 977 73 778, </em><em type="italic">runar.myrnes.balto@samediggi.no </em><em type="italic">jïh/jallh saemiedigkieraeriem Maja Kristine Jåma (NSR), mob. +47 472 42 366, </em><em type="italic">maja.kristine.jama@samediggi.no </em></p>
</body></document>
