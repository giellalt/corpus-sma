<document xml:lang="sma" id="no_id"><header><title>Håalome saemien påaskefeestivalese Guovdageaidnuse - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>250</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tale-til-apning-av-samisk-paskefetival-i-kautokeino.20363.aspx?sprak=14</origFileName><parallel_text xml:lang="nob" location="tale_til_apning_av_samisk_paskefetival_i_kautokeino.html"/><parallel_text xml:lang="sme" location="rahpansardni_sami_beassasmarkanat_guovdageaidnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Håalome saemien påaskefeestivalese Guovdageaidnuse</p>
<p>Saemiedigkieraerie Maja Kristine Jåma påaskefeestivalem Guovdageaidnusne gaskevåhkoen 13/4-22 rïhpesti.</p>
<p>Buerie biejjie jïh gæjhtoe bööremen åvteste!</p>
<p>Goh Saemiedigkieraerie aamhtesesuerkine kultuvre, tuhtjem joekoen luste diekie båetedh mijjen stööremes festivaalem guassedh.</p>
<p>Åvtesne daesnie mæssese tjåanghkenin åvtelen dåvvese juhtin bovtsigujmie. 51 jaepieh juassah voestes aejkien konseertem öörnesovvi gosse lij Sámi Beassášmárkanat.</p>
<p>Daelie påaskefestivaalen fokuse saemien musihke jïh vuelie. Gellie konseerth ovmessie stoerre jïh åehpies saemien artistigujmie, jïh gaahtjeme Sámi Grand Prix. Dæjman voestes aejkien åadtjoejimh daam vuartasjidh TV:sne. Daan jaepien edtja seedtesovvedh NRK:sne. Vihkeles saemien musihke jïh vuelie vuesiehtidh aktem gamtebe vuartasjæjjide.</p>
<p>Daej biejjien programme maanide, noeride jïh geerve almetjidie. Lissine konseertide, maahta jïjtje gaahtjedh jallh vuartasjidh bovtsevuejemem. Guvviej, tjeahpoen jallh duedtien vuesiehtimmieh vuartasjidh. Duedtiemaarhnesne, teaaterisnie jallh stand-up showesne mïnnedh. Jïengesne håagkodh jïh jeatjah ålkone-darjomh.</p>
<p>Daesnie maam akt gaajhkesidie.</p>
<p>Dah saemien festivaalh ij barre areena kultuvrem dååjrehtidh musihkine jïh tjeahpojne. Festivaalh aaj jåarhkasovveme jïh evtiedimmie saemien maarhnijste, gusnie meatan – noere jallh båeries – jåarhkebe gaavnesjidh jïh ektesne årrodh. Akte bielie mijjen kultuvreste.</p>
<p>Saemien festivaale vihkeles tjåanghkoesijjie gaajhkesidie. Mijjieh saemieh bårrode årroeminie stoerre dajvine, jïh daelie hijven domtoe maehtedh vihth gaavnesjidh bielien koronarestriksjovnh.</p>
<p>Daate aaj nuepie dijjide gïeh ij naan saemien ektiedimmiem utnieh, vuejnedh jïh dååjrehtidh bielijste saemien kultuvrijste.</p>
<p>Saemiedigkie barka ihke saemien festivaalide edtja jåerhkedh jïh evtiedidh goh vihkeles saemien tjeahpoe- jïh kultuvrearenah. Sïjhtebe sjïehtedadtedh ihke Saepmien festivaalh mah saemien tjeahpoe- jïh kultuvrem vuesiehtidh, bievnieh jïh evtiedieh.</p>
<p>Daelie tjoerem bæjjese lutnjedh daate mov voestes aejkien Sámi Beassášmárkanasne. Aavoedem dijjine daesnie Guovdageajnosne årrodh!</p>
<p>Lahkoe festivaaline jïh utnieh hijven biejjieh!</p>
<p>Gæjhtoe!</p>
</body></document>
