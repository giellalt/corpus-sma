<document xml:lang="sma" id="no_id"><header><title/><genre code="admin"/><author><unknown/></author><wordcount>245</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Gaerjagaaetie/Gaerjagaaetien-bijre</origFileName><parallel_text xml:lang="nob" location="om-biblioteket.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Gærjagåetien bïjre / Gærjagåetie / Saemiedigkie - Sametinget</p>
<p type="title">Gærjagåetien bïjre</p>
<p>Saemiedigkien gærjagåetie dam stööremes våarhkoem gærjijste jïh jeatjah materijelleste saemien gïelesne åtna jïh saemien tsiehkiej bïjre gelline gïeline. Gærjagåetie lea ræhpas gaajhkesidie.</p>
<p>Histovrije</p>
<p>Tseegkeme Saemien sjïeregærjagåeteste eelkie1950-låhkoej. Jaepien 1962 Karasjohka almetjegærjagåetie aktem sjïere dïedtem åadtjoeji aktem saemien våarhkoem tseegkedh juktie saemien gærjagåetiedïenesjem vedtedh gaajhkide saemide jïh mubpide. Aalkoelisnie våarhkoe lij akte goevtese Karasjohken almetjegærjagåetien nuelesne. 1983 raejeste goevtese akte jïjtse gærjagåetie sjïdti - Sámi sierrabibliotehka/Saemien sjïeregærjagåetie, beetnehdåarjojne staateste. Jaepien 2000 Saemien sjïeregærjagåetie Saemiedægkan sertiestovvi jïh nommem Saemiedigkien gærjagåetie åadtjoeji. Gærjagåetien akte åajvoeh sijjie saemiedigkiegåetesne Karasjohkesne daan biejjien.</p>
<p>Saemiedigkien gærjagåetie edtja akte gærjagåetie årrodh mij edtja gærjagåetiefaalenassem nænnoestehtedh jïh dam evtiedidh dejtie saemien årroejidie. Gærjagåetie edtja akte maahtoejarnge årrodh saemien lidteratuvrese jïh saemien gærjagåetiedïenesjasse, jïh akte reeremegærjagåetie Saemiedigkien politihkeridie jïh barkijidie.</p>
<p>Saemiedigkien gærjagåetie edtja dam elliesommes våarhkoem saemien lidteratuvreste jïh jeatjah materijaaleste utnedh saemien gïeline jïh saemien tsiehkiej bïjre saaht man gïele. Jeatjah gærjagåetieh jïh löönijh edtjieh nuepiem utnedh våarhkoste löönedh jïh åehpies årrodh dejnie.</p>
<p>Gærjagåetie jienebh låhkoeh gærjijste åasta guktie jeatjah gærjagåetieh maehtieh gærjavåarhkoem löönedh jïh dejtie sijjen utniejidie löönedidh .</p>
<p>Gærjagåetie dïedtedeellemem dååste Nasjonal-gærjagåeteste. Daate deelleme lea gaajhki gærjaj jïh tjaatsegi bïjre mah leah bæjhkoehtamme Nöörjesne gusnie abpe jallh bielieh teeksteste leah saemien, v. laakine Lov om pliktavlevering. Edtja dïedtedeelleme gærjah vöörhkedh ihkuven aajkan.</p>
<p>Barkijh</p>
<p xml:lang="nob">Liv Inger Lindi</p>
<p><em type="italic">Faageåvtehke </em></p>
<p xml:lang="nob">Inger Johanne Rosland</p>
<p><em type="italic">Sjïeregærjagåetiebarkije </em></p>
<p xml:lang="nob">Kåre Balto</p>
<p xml:lang="eng"><em type="italic">Konsulente </em></p>
<p xml:lang="nob">Jo Espen Thomassen</p>
<p><em type="italic">Tjaelije </em></p>
<p>Govlehtallh</p>
<p xml:lang="nob">Sámedikki girjerádju/Sametingets bibliotek</p>
<p xml:lang="sme">Ávjovárgeaidnu 50</p>
<p xml:lang="sme">9730 Kárášjohka</p>
<p xml:lang="sme">sambib@samediggi.no</p>
<p xml:lang="eng">Tlf. 78 47 40 00</p>
</body></document>
