<document xml:lang="sma" id="no_id"><header><title>PB: Åarjel- jïh julevsaemien gïelh saahtah unnebelåhkoesjïehtedimmien sisnie - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>278</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sor-og-lulesamisk-sprak-omfattes-endelig-av-minoritetspakten.16130.aspx?sprak=14</origFileName><parallel_text xml:lang="nob" location="sor-_og_lulesamisk_sprak_omfattes_endelig_av_minoritetspakten.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">PB: Åarjel- jïh julevsaemien gïelh saahtah unnebelåhkoesjïehtedimmien sisnie</p>
<p>Gånka staateraeresne lea daan biejjien sjæjsjalamme unnebelåhkoegïelesjïehtedimmie edtja dovne julevsaemien jïh åarjelsaemien voebnesjidh jïh vaarjelidh. Dan gaavhtan vaarjelimmiem jïh evtiedimmiem gïelijste gorrede.</p>
<p>Majesteete Gånka staaterariem höölti skïereden 3.b., gusnie nænnoestin julevsaemien jïh åarjelsaemien vaarjelidh unnebelåhkoegïelesjïehtedimmien tjïrrh. Dan nænnoestimmien gaavhtan gïele buerebelaakan gïetesåvva staaten bieleste. Euorapan sjïehtedimmie regijovne- jallh unnebelåhkoegïeli bïjre (unnebelåhkoegïelesjïehtedimmie) lea latjkoe mij dïedtem vadta staatide unnebelåhkoegïelh vaarjelidh jïh evtiedidh. Åarjelsaemien jïh julevsaemien leah daan raajan bieline orreme sjïehtedimmien sïejhme bieleste, gusnie ulmide jïh prinsihpide vaarjelimmien jïh evtiedimmien bïjre gïelijste defineerie. Daelie gïelh saahtah sjïehtedimmien gåalmede bieleste feerhmesovveme, mij tjïelke råajvarimmieh åtna juktie regijonaale- jallh unnebelåhkoegïelh byögkeles gïehtelimmine evtiedidh. - Mijjieh joekoen geerjene ihke åarjelsaemien jïh julevsaemien gïelh saahtah bieline sjïdteme gåalmede bealan sjïehtedimmeste, mij tjïelke ulmieh jïh åeliedimmieh åtna guktie gïelh edtjieh evtiesovvedh. Unnebelåhkoegïelesjïehtedimmie lea dïhte dïrrege mij bööremeslaakan åelede nöörjen staatem gïelh vaarjelidh. Saemiedigkie lea gellien aejkien daam sjaavnjoem buakteme, jïh daelie saahtah illesovveme, saemiedigkieraerie Mikkel Eskil Mikkelsen jeahta.</p>
<p>Saemiedigkie lea tjaktjen 2020 raejeste tjïelte- jïh orrestimmiedepartemeentine gaskesadteme jïh rååresjamme daan aamhtesen bïjre. Saemiedigkie lea prosessen tjïrrh tjïertestamme gosse åarjel- jïh julevsaemien meatan vaalta sjïehtedæmman, dellie dïhte vuesehte noerhte-, åarjel- jïh julevsaemien leah seammavyörtegs gïelh, jïh dïhte gïeli statusem lutnjie. Illedahke prosesseste lea gïelh meatan vaaltasuvvieh unnebelåhkoesjïehtedæmman, jïh tjåanghkan 38 njoelkedassh sjïehtedimmesne mah leah faamosne gïelide. - Mijjieh madtjele prosessine, jïh ihke mijjieh seamadimh rååresjimmine. Hævvi barkoe ij daejnie tjöödtjesth, jïh mijjieh sïjhtebe dam guhkiebasse barkoem bæjjese fulkedh. Muvhti jaepiej minngelen sæjhta dagke vihth nuepie årrodh låhkoem njoelkedassijste vijriedidh dejtie ovmessie saemien gïelide, jïh naemhtie vaarjelimmiem jïh evtiedimmiem saemien gïelijste eevtjedh, Mikkelsen jeahta.</p>
<p><em type="italic">Jis gyhtjelassh jallh gihtjehtimmie, gaskesadth saemiedigkieraeriem Mikkel Eskil Mikkelsen, +47 917 42 161, mikkel.eskil.mikkelsen@samediggi.no </em></p>
</body></document>
