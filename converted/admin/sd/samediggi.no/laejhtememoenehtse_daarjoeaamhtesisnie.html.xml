<document xml:lang="sma" id="no_id"><header><title>Laejhtememoenehtse dåarjoeaamhtesisnie - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>100</wordcount><conversion_status type="standard"/><availability><free/></availability><multilingual/><origFileName>https://sametinget.no/politikk/politisk-organisering-og-ledelse/komiteer-rad-og-utvalg/klagenemnd-for-tilskuddssaker/?sprak=14</origFileName><parallel_text xml:lang="nob" location="klagenemnd_for_tilskuddssaker.html"/><parallel_text xml:lang="sme" location="vaiddalavdegoddi_doarjjaassiid_varas.html"/><parallel_text xml:lang="smj" location="guoddalusjuogos_doarjjaassjijda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Laejhtememoenehtse dåarjoeaamhtesisnie</p>
<p><em type="italic">Saemiedigkien laejhtememoenehtse edtja laejhtemeaamhtesegïetedimmiem dejstie laajhteme aktegsnænnoestimmijste, reeremelaaken njoelkedassi mietie tjïrrehtidh. </em></p>
<p>Laejhtememoenehtsisnie 3 lïhtsegh jïh 2 sæjjasadtjh.</p>
<p>Saemiedigkien laejhtememoenehtsen gïetedimmie aktede aamhtesistie lea ajve aamhtesereeremem jïh reaktanuhtjemem gïehtjedidh. Laejhtememoenehtse ij maehtieh aamhtesh bæjjese vaeltedh jïjtjevieltien. Laejhtememoenehtse maahta aamhtesh hiejhtedh mah eah leah laajhtasovveme sïejhme mieriej åvtelen.</p>
<p>Laejhtememoenehtse edtja reaktajearsoesvoetem gorredidh dejtie mah vierhtieh syökoeh Saemiedigkien dåarjoeöörnegi bijjeli, Saemiedigkien njoelkedassi jïh budsjedten mietie. Nænnoestimmieh mejtie laejhtememoenehtse lea dorjeme leah minngemosth.</p>
<p>Laejhtije maahta nuepiem åadtjodh jïjtjemse tjïelkestidh laejhtememoenehtsasse. Laejhtememoenehtsen åvtehke sjæjsjele mejtie laejhtije edtja nuepiem åadtjodh sov vuajnoem aamhtesen bïjre buektedh laejhtememoenehtsasse. Saemiedigkien stoerretjåanghkoe lea Saemiedigkien laejhtememoenehtsem dåarjoeaamhtesidie tseegkeme 2011.</p>
</body></document>
