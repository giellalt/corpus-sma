<document xml:lang="sma" id="no_id"><header><title>Sanghefte Snakk samisk med barnet - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>85</wordcount><conversion_status type="standard"/><availability><free/></availability><multilingual/><origFileName>https://sametinget.no/manaidgardi/avkkalas-resurssat/samas-manain-lavllagirjjas/?sprak=14</origFileName><parallel_text xml:lang="nob" location="sanghefte_snakk_samisk_med_barnet.html"/><parallel_text xml:lang="sme" location="sanghefte_snakk_samisk_med_barnet.html"/><parallel_text xml:lang="smj" location="sanghefte_snakk_samisk_med_barnet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Laavlomegærjetje Saemesth maanine</p>
<p><em type="italic">Laavlomegærjetje smaave maanide, åehpies saemien laavloejgujmie. Gærjetje lea dovne noerhte-, julev- jïh åarjelsaemiengïelesne. </em></p>
<p>Maanah lyjhkoeh gïeline stååkedidh. Laavlomh, rijmh jïh reeglah leah hijven viehkie dïsse. Laavlodh jïh baakoeh jievkehtimmine lohkedh vååjnoe goh hijven viehkie mojhtesasse årrodh. Maanah gïelem lierieh jïh guktie edtjieh baakojde jiehtedh gosse åadtjoeh gïeline lustestalledh.</p>
<p>Laavlomegærjetje Saemesth maanine</p>
<p>Laavlomegærjesne libie såemies laavlomh tjöönghkeme mah smaave maanide sjiehtieh. Daesnie laavlomh dovne noerhte-, åarjel- jïh julevsaemien gïelesne. Laavlomh leah veedtjeme laavlomegærjijste luhpiedimmien mietie bertemijstie. Reaktaaajhterh daejtie laavloemidie leah bertemh jïh/jallh tjaelijh/jarkoestæjjah.</p>
</body></document>
