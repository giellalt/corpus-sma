<document xml:lang="sma" id="no_id"><header><title>Dïenesjh  - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>347</wordcount><conversion_status type="standard"/><availability><free/></availability><multilingual/><origFileName>https://sametinget.no/samedikki-girjjevuorkka/luojkkat-ja-ravvit/?sprak=14</origFileName><parallel_text xml:lang="nob" location="tjenester_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dïenesjh</p>
<p type="title">Löönije</p>
<p>Gaajhkesh mah 15 jaepieh illeme maehtieh löönemekåarhtem åadtjodh. Maanah mah eah leah 15 jaepieh illeme tjuerieh tjaaleldh luhpiedimmiem eejhtegijstie jallh åeliealmetjijstie utnedh.</p>
<p>Jis dov lea nasjonaale löönemekåarhte jeatjah gærjagåeteste maahtah dam mijjen luvnie nuhtjedh goh voenges löönemekåarhte. Tjoerh jïjtje gærjagåatan båetedh jïh dov nasjonaale löönemekåarhtem meatan utnedh.</p>
<p>Löönijh jeatjah lehkeste laantesne tjuerieh löönemem dongkedh sijjen lïhkemes gærjagåetien tjïrrh .</p>
<p>Aktegsalmetjh mah nuepiem utnieh materijellem veedtjedh Saemiedigkien gærjagåetesne Karasjohkesne, jïh mah leah registreereme löönije gærjagåetesne, maehtieh löönemem dongkedh sijjesne Oria.no.</p>
<p>Sïejhme löönemetïjje lea 5 våhkoeh. Gåarede löönemem orrestidh viehkine gærjagåetine gaskesadtedh jallh sïjse loggedh <span type="quote">«Min konto»</span></p>
<p type="title">Materijellem ohtsedh</p>
<p><em type="bold">Jis edtjh lidteratuvrem ohtsedh tjoerh mijjen gærjagåetiesysteemem Oria rïhpestidh. </em>   </p>
<p>Oria lea ohtsemedïenesje maam maahtah nuhtjedh gærjagåetien materijellem gaavnedh, goh gærjah, tjaalegh, aejkietjaalegh, dotkemetjaalegh, bïevnesegærjah, musihke jïh filmh.</p>
<p><em type="bold">Daesnie mijjen gærjagåetiesysteemem Oria gaavnh </em>   </p>
<list><p type="listitem">Ih daarpesjh sïjse loggedh jis edtjh lidteratuvrem ohtsedh, men gosse jïjtjemdh sïjse loggeme maahtah dongkedh jïh dov löönemh reeredh.</p>
</list><list><p type="listitem">Tjaelieh aktem jallh jienebh ohtsemebaakoeh ohtsemesijjesne, goh tihtele, tjaelijen nomme jallh teema, diedtieh <span type="quote">«Søk i Oria»</span>.</p>
<p type="listitem">Gosse vihties tihtelem ohtsh, nuhtjh heeremevæhtam <span type="quote">«tihtele»</span>.</p>
<p type="listitem">Jis vihties gærjam jallh tjaalegem ohtsh, maahta væjsehke årrodh tjaelijen nommem jïh aktem jallh jienebh baakoeh tihtelistie nuhtjedh.</p>
<p type="listitem">Jis Avansert søk veeljh datne jienebh nuepieh gaavnh guktie maahtah ohtsedh viehkine jienebh ohtsemebaakoeh ektesne nuhtjedh.</p>
<p type="listitem">Jis edtjh ohtsemem gaertjiedidh jïh dam tjyölkehkåbpoe darjodh maahtah dam åelkiesbielesne darjodh.</p>
</list><p type="title">Löönemem dongkedh</p>
<p><em type="bold">Aktegsalmetjh jeatjah sijjine laantesne tjuerieh löönemem dongkedh sijjen lïhkemes gærjagåetien tjïrrh. </em>   </p>
<p><em type="bold">Aktegsalmetjh gïeh nuepiem utnieh materijellem veedtjedh Saemiedigkien gærjagåetesne Karasjohkesne: </em>   </p>
<list><p type="listitem">Diedtieh <span type="quote">«Logg på»</span> bijjemes åelkiesroenesne. Veeljh <span type="quote">«Brukernavn og passord»</span> goh sïjseloggeme. BrukerID lea dov löönemekåarhtenommere.</p>
</list><list><p type="listitem">Ohtsh materijellem maam sïjhth dongkedh.</p>
<p type="listitem">Menyjesne <span type="quote">«Finn og bestill»</span> deadtah <span type="quote">«Bestill dokument»</span>.</p>
<p type="listitem">Vihtesth vihkine diedtedh <span type="quote">«Bestill dokument»</span>.</p>
<p type="listitem">Datne bïevnesem åadtjoeh gåessie maahtah materijellem Saemiedigkien gærjagåetesne Karasjohkesne veedtjedh.</p>
<p type="listitem"><em type="bold">Jis leah dov baahtsemebaakoem åajaldamme, maahtah dam daesnie jarkelidh. </em>      </p>
<p type="listitem"><em type="bold">Jis viehkiem daarpesjh dov utnijenommem gaavnedh, gaskesadth mijjine </em>  <em type="bold">sambib@samediggi.no </em>    </p>
</list><p type="title">Biblioteksøk</p>
<p>Biblioteksøk lea dïenesje Nasjonalbibliotekeste. Biblioteksøk edtja aktem tjaangemem vedtedh nöörjen gærjagåetiekatalogide, nuepiem vedtedh lidteratuvrem löönedh gaajhkh nöörjen gærjagåetijste, jïh ryöktesth baahtsemem nedtesne vedtedh lidteratuvrese maam lea digitaliseereme Nasjonalbibliotekesne. Datne aaj Saemiedigkien våarhkoem gaavnh sijjesne biblioteksøk.</p>
<p>Ohtsh sijjesne biblioteksøk daesnie.</p>
<p>Lohkh vielie faalenassen bïjre biblioteksøk daesnie.</p>
</body></document>
