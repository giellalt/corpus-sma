<document xml:lang="sma" id="no_id"><header><title/><genre code="admin"/><author><unknown/></author><wordcount>155</wordcount><conversion_status type="standard"/><availability><free/></availability><origFileName>http://www.saemiedigkie.no/layout/set/print/Kultuvrejieleme/Kaaanste-jih-kultuvrebarkoe/Laavenjostoelatjkoe-saemien-kaaansten-bijre-jaaaahkesjamme-sjaedta-Oslosne</origFileName><parallel_text xml:lang="nob" location="samarbeidsavtale-om-samisk-kunst-underskrives-i-oslo.html"/><parallel_text xml:lang="sme" location="ovttasbargosiehtadus-sami-daidaga-birra-vuollaicallojuvvo-oslos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Laavenjostoelatjkoe saemien kåansten bïjre jååhkesjamme sjædta Oslosne / Kåanste- jïh kultuvrebarkoe / Kultuvrejieleme / Saemiedigkie - Sametinget</p>
<p type="title">Laavenjostoelatjkoe saemien kåansten bïjre jååhkesjamme sjædta Oslosne</p>
<p>09. Juovlamánnu 2015</p>
<p>Saemiedigkie jïh Saemien tjiehpiedæjjaraerie aktem orre laavenjostoelatjkoem jååhkesjieh duarstan goeven 10.b. Oslosne.</p>
<p>Guejmieh leah 2004 raejeste aktem laavenjostoelatjkoem åtneme, jïh dïhte orre latjkoe maam daelie jååhkesjamme lea faamosne boelhken 2016-2019.</p>
<p><em type="bold">–Latjkoe edtja sjïehteladtedh ihke mijjieh aktem gellielaaketje jïh ræjhkoes saemien kultuvrejieledem utnebe åvtese. Saemien kåanste stoerre nuepiem åtna goh våarome juktie saemien siebriedahkem evtiedidh, jïh latjkoe edtja daajroem tïjjen bïjre åvtese sjugniedidh saemien kultuvrejieliedasse, saemiedigkieraerie Henrik Olsen jeahta. </em></p>
<p><em type="bold">-Tjiehpiedæjjalatjkoe lea sjïere, jïh mijjen tjiehpiedæjjide stoerre faamoem vadta dan båetijen aejkien evtiedimmien bïjre saemien lidteratuvrese, musihkese, guvvietjeahpose jïh filmese, Olsen jeahta. </em></p>
<p>Saemiedigkiepresidente Aili Keskitalo latjkoem jååhkesje Saemiedigkien åvteste. Ada Jürgensen latjkoem jååhkesje Saemien tjiehpiedæjjaraerien åvteste.</p>
<p>Latjkoe jååhkesjamme sjædta duarstan, goeven 10.b. ts. 11.00 Scandic Victoria hotellesne Oslosne. Öörnedimmie lea ræhpas gaajhkesidie.</p>
<p><em type="bold">Vielie bïevnesh: Saemiedigkieraerie Henrik Olsen, 907 75 219 </em></p>
</body></document>
