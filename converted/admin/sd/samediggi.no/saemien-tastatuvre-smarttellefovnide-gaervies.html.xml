<document xml:lang="sma" id="no_id"><header><title/><genre code="admin"/><author><unknown/></author><wordcount>307</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Giele/Gieleteknologije/Saemien-tastatuvre-smarttellefovnide-gaervies</origFileName><parallel_text xml:lang="nob" location="samisk-tastatur-for-smarttelefoner-er-klart.html"/><parallel_text xml:lang="sme" location="sami-boallobeavdi-jierbmetelefovnnaide-lea-valmmas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemien tastatuvre smarttellefovnide gaervies / Gïeleteknologije / Gïele / Saemiedigkie - Sametinget</p>
<p type="title">Saemien tastatuvre smarttellefovnide gaervies</p>
<p xml:lang="sme">12. Juovlamánnu 2014</p>
<p>Tjïelte- jïh orrestimmieministere Jan Tore Sanner jïh saemiedigkiepresidente Aili Keskitalo jiehtieh aarkebiejjie aelhkebe sjædta saemien årroejidie gosse mijjieh saemien tastatuvrem smarttellefovnide åadtjobe. Daan biejjien tastatuvre smarttellefovnide båata govhte joekehts saemien gïelide.</p>
<p><em type="bold">-Daejnie teknologijine dellie aelhkebe sjædta saemien nuhtjedh goh aarkebiejjien gïele jeenjesidie, jïh manne gegkestem joekoen noerh aelkieh daam tastatuvrem nuhtjedh, tjïelte- jïh orrestimmieministere Jan Tore Sanner jeahta. </em></p>
<p>Saemien gïelh jïjnjh sjïere væhtah utnieh. Juktie saemien tjaeledh smarttellefovnide meehti dejtie joekehts væhtide gaavnedh jis ovmessie gïeletastatuvri gaskem målsoeji gosse edtja aktem teekstem tjaeledh. Daate maa jïjnje barkoe.</p>
<p>Daan biejjien akte orre tastatuvre saemien væhtajgujmie båata dovne Android- jïh Iphone-nuhtjijidie. Tastatuvre gaajhkide saemien gïelide dåarjohte mah Nöörjesne åtnasuvvieh daan biejjien, dovne noerhtesaemien, åarjelsaemien jïh julevsaemien. Lissine skoltesaemien, pijtesaemien jïh enaresaemien nuhtjijh aaj maehtieh tastatuvrem nuhtjedh. Tastatuvre båata goh akte namhtah appe.</p>
<p><em type="bold">-Smarttellefovne sagke væjkalåbpoe sjædta mijjese dovne privaate jïh barkosne. Saemien tastatuvrine aelhkebe sjædta saemiengïelesne govlesadtedh. Daate hijven fïereguhtese jïh saemien gïelen evtiedimmien gaavhtan saemien, saemiedigkiepresidente Aili Keskitalo jeahta. </em></p>
<p>Gïeleteknologijejarnge Divvun Tromsøen Universiteetesne mij lea tastatuvrem dorjeme. Saemien gïeleteknologijen jarnge lea viehkiehtamme evtiedimmiebarkosne. Jeatjah unnebelåhkoegïelh aaj maehtieh tastatuvrem nuhtjedh.</p>
<p>Divvun aktem joekoen vihkeles barkoem dorje juktie teknologeles vuekieh evtiedidh saemien gïelide, Sanner jeahta.</p>
<p><em type="bold">ïevnesh guktie maahta tastatuvrem våålese leessedh lea Divvunen nedtesæjrojne. </em>http://divvun.no/ </p>
<p>Maahta tastatuvrem Samisk tastatur våålese leessedh namhtah Google Play’sne daan biejjien jïh Appstoresne 15.12.14. Mænngan sæjhta tastatuvrem orrestidh jienebh nuepiejgujmie – goh baakoestaeriedimmie jïh baakoegeervehtimmie.</p>
<p><em type="bold">Våarome: </em></p>
<p>Divvun gïeledïrregh evtede goh elektrovneles staavadimmie, staeriedimmiedïrregh jïh ovmessie programmevaaroeh saemien gïelide. Ånnetje Divvun aktem vuekiem buakta talesyntesese noerhtesaemien gïelese, mij nuepie vadta saemien teekstem goltelidh nedtesæjrojne.</p>
<p>Divvun-prosjekte tseegkesovvi jaepien 2004, jïh lïhke laavenjostoe Saemien gïeleteknologijen jarngine UiT Nöörjen arktiske universiteetesne. tjïelte- jïh orrestimmiedepartemeente prosjektem maaksa, jïh aajhterh leah Saemiedigkie jïh departemeente.</p>
<p><em type="bold">Vielie bïevnesh: Saemiedigkiepresidente Aili Keskitalo, 971 29 305 </em></p>
</body></document>
