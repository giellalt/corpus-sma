<document xml:lang="sma" id="no_id"><header><title>Øse - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>280</wordcount><conversion_status type="standard"/><availability><free/></availability><multilingual/><origFileName>https://sametinget.no/kultuvremojhtese-jih-gaetievaarjelimmie/kultuvrebaalkah/duorga-kultuvrebaalka/ose/</origFileName><parallel_text xml:lang="nob" location="ose.html"/><parallel_text xml:lang="sme" location="ose.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Øse</p>
<p>Doh voestes mah Øsesne orrijin lin Knut Larsen jïh gåmmebe Elen Olsdatter Panis, dah dohkoe böötin 1847. Dah baernien John Johnsen (1865-1918) sov baernine veeltigan, mij gaertienistie Fedreheim Vassdalesne bööti. Baernien aehtjie lij faaradamme gosse vïnhtse batnani Sølvsteinen ålkolen Veggesne, jïh aarpije idtji buektehth gaajhkh maanah gorredidh. John mænngan pruvri jïh Sletthaugese juhti. Paarretjeguaktah Øsesne aaj nïejtem sujhtemisnie utnin, Berit Maria Johnsdatter.</p>
<p type="title">Berit Maria Johnsdatter</p>
<p>Berit Maria pruvri Henrik Henriksen Panisine (1854-1934), mij Vassøseste bööti Gratangesne. Dah derhviegåetesne Nyheimesne årroejin, men mænngan Knut sealadi daj eelkin derhviegåetesne Øsesne årrodh. Berit jïh Henrik dïmperegåetiem tseegkin ovrehte 1890, gusnie sijjen 12 maanajgujmie årroejin. Gåetiem ryjvesti 1960-låhkoen. Gierkiemovrh annje gååvnesieh.</p>
<p type="title">Krafsa-tjeerege</p>
<p>Berit Maria (Marja) kraannagujnide viehkiehti baersieldimmesne. Altese niejte Hanna lij åehpies dajvesne. Dïhte sygkelinie minni dajvesne jïh vaaroeh doeki sov skåerrievoesseste. Hanna lij joekoen sjïere gujne man bïjre gellie soptsesh:</p>
<p type="title">Henrik Henriksen Panis (Henrik Øse)</p>
<p>Henrik geajnoesuerkesne barki jïh lij åejvie gosse geajnoem bigkin Snubban luvhtie Lenviken gåajkoe. <span type="quote">«Henrik-pruvvie»</span> Jansbakkesne sov nommem åadtjoeji barkoeåejveste.</p>
<p type="title">Juekeme Steinmoeste</p>
<p>1916 göökte gaertenh juakasovvin Lars Olsenen (1844-1928) gaertienistie Steinmo. Larsen baernie Anders Solheimem åadtjoeji. Ole Øse Øver Steinmo åadtjoeji, daelie åehpies goh Øse.</p>
<p>Ole Anna Andersdatterinie (1895-1979) pruvri mij lij Nergårdeste.</p>
<p type="title">Bovre jïh prïhtjhgåetie</p>
<p>Ole, seammalaakan goh aehtjebe, geajnoesuerkesne barki. Ovrehte 1920 filialem åadtjoejin Agur Danielsenen bovrese Botnesne. Bovre Øsesne lij dïmperegåetien tjeallarisnie mij daesnie tjåadtjoeji.</p>
<p>Ovrehte 1930 Anna prïhtjhgåetiem <span type="quote">«Ole Øses kafé»</span> rïhpesti ståaposne. Saemien aerpievuekien mietie fealadæjjah edtjin dovne beapmoem jïjjedimmiem åadtjodh. Daate stoerre ekonomeles maajsoe sjïdti. Gosse Anna prïhtjhgåetiem rïhpesti dellie vaenie beetnegh fealadæjjijste dïenesjin.</p>
<p>Prïhtjhgåetie lij joekoen vietseles almetji gaskem voenesne. Aejlegi gellie almetjh mïnnin iehkedsbiejjieprïhtjegem jovkedh jïh Annan åehpies gïhpegaeriem byöpmedidh.</p>
<p>Muvhten aejkien aaj læstadijaanen tjåanghkoeh Øsesne, ståaposne jallh laarosne.</p>
</body></document>
