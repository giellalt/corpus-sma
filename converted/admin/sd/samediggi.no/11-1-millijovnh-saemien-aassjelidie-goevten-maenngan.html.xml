<document xml:lang="sma" id="no_id"><header><title/><genre code="admin"/><author><unknown/></author><wordcount>225</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Saemiedigkien-bijre/AAaarganisasjovnestruktuvre/Saemiedigkieraerie/Haaalemh-jih-tjaalegh/11-1-millijovnh-saemien-aassjelidie-goevten-maenngan</origFileName><parallel_text xml:lang="nob" location="11-1-millioner-til-samiske-formaal-siden-februar.html"/><parallel_text xml:lang="sme" location="11-1-miljon-ru-sami-aigumusaide-guovvamanu-rajes.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>11,1 millijovnh saemien åssjelidie goevten mænngan / Håalemh jïh tjaalegh / Saemiedigkieraerie / Åårganisasjovnestruktuvre / Saemiedigkien bïjre / Saemiedigkie - Sametinget</p>
<p type="title">11,1 millijovnh saemien åssjelidie goevten mænngan</p>
<p>Saemiedigkieraerie lea boelhken goevten 3.b. raejeste suehpeden 5.b raajan 11,1 millijovnh kråvnah dåårjeme saemien åssjelidie. Akte orre gründereforume dajvesne Noerhte-Salten, jïh gaskenasjovnaliseradimmie saemien kåansteste jïh kultuvreste leah naaken dejstie råajvarimmijste mah dåarjoem åådtjeme. Daate våajnoes sjædta Saemiedigkieraerien reektemisnie maam dah leah dorjeme evteben stoerretjåanghkoen mænngan njoktjen.</p>
<p>Raerielïhtsege Ann-Mari Thomassen lea gieltege maam dïhte orre gründereforume Noerhte-Saltesne - Rággo, sæjhta dajvesne sjugniedidh.</p>
<p><em type="bold">- Fryöjstehke voenges siebriedahkh, gusnie almetjh sijhtieh årrodh, eadtjohke entreprenöörh jïh hijven voenges byjresh leah daerpies jis edtja jielemem evtiedidh. Doh gründerh Rággon duekesne sijhtieh raaktan dïsse sjïehteladtedh Noerhte-Saltesne, jïh mijjen mïelen mietie daate prosjekte joekoen gieltege. Joekoen vihkeles lea fokuse noere entreprenöörskapese. </em></p>
<p>Thomassen veanhta Rággon fokuse noere entreprenöörskapese Noerhte-Saltesne maahta akte sjïere faamoe sjïdtedh prosjektese, dan åvteste dïhte maahta viehkiehtidh otnjegem jarkedh dej noerigujmie mah dejtie stoerre staaride juhtieh.</p>
<p><em type="bold">Saemien kåanste jïh kultuvre veartenasse </em></p>
<p>Saemiedigkieraerie aaj jienebh prosjekth dåårjeme mah edtjieh saemien kåanstem jïh kultuvrem ålkoelaantesne åehpiedehtedh.</p>
<p>Saemien tjiehpiedæjjaraerie lea dåarjoem dååsteme prosjektese Sámi Contemporary in Berlin, Sámi Teáhtersearvi lea dåarjoem dååsteme prosjektese Sami Performing Arts Festival in NYC jïh Audioland As lea dåarjoem dååsteme prosjektese Sami Culture in Cuba.</p>
<p>Bijjieguvvie gaajhki dåarjomigujmie lea daesnie</p>
<p>Saemiedigkieraerien reektestimmie</p>
<p><em type="bold">Govlehtallije: </em></p>
<p>Saemiedigkieraerie Ann-Mari Thomassen, tell, +47 900 57 123</p>
</body></document>
