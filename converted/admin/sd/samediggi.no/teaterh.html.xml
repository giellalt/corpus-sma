<document xml:lang="sma" id="no_id"><header><title>Teaterh - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>419</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/teatre/?sprak=14</origFileName><parallel_text xml:lang="nob" location="teatre.html"/><parallel_text xml:lang="sme" location="teahterat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="eng">Teaterh</p>
<p><em type="italic">Saemiedigkien lea dåarjoeöörnege teateridie, gusnie ulmie lea doh tseegkeme saemien teaterh maehtieh jïjtjemse tjeahpoen sisnjelen evtiedidh, saemien scenetjeahpoem jolle njieptjesne darjodh jïh scenetjeahpojne fealadidh mij kultuvredååjresh vadta jïh saemien gïelh våajnoes dorje.  </em></p>
<p>Saemiedigkien gaavhtan vihkele saemien teaterh mierieh utnieh juktie saemien tjeahpoem jolle njieptjesne buektedh jïh åehpiedehtedh gellide vuartasjæjjide. Saemien teaterh mah dåarjoem daan jaepien åadtjoeh leah Beaivváš Sámi Našunálateáhter, Åarjelhsaemien Teatere jïh Sámi mánáidteáhter – Deatnun tjïelte.</p>
<p type="title" xml:lang="sme">Beaivváš Sámi Našunálateáhter</p>
<p>Saemiedigkieraerie lea ståvroelïhtsegh jïh sæjjasadtjh nammoehtamme Beaivváš Sámi Našunálateáhtere AS:n ståvrose boelhkese 2020-2024. Doh nammoehtamme Saemiedigkeste leah:</p>
<p>Ståvroeåvtehke: Maria Utsi (orre  ), sæjjasadtje: Máret Anne Sara (orresistie veeljesovveme) Ståvroelïhtsege: Gisle Stenersen (orre), sæjjasadtje: Ole Henrik Bjørkmo Lifjell (orre) Ståvroelïhtsege: Inger Elin Utsi (orresistie veeljesovveme), sæjjasadtje: Ada Einmo Jürgensen Ståvroelïhtsege: Asta Balto (orresistie veeljesovveme), sæjjasadtje: Ken Are Bongo</p>
<p type="title" xml:lang="sme">Orre lokaalh Beaivváš Sámi Našunálateáhterasse</p>
<p>Gellie jaepieh Saemiedigkie bæjjese reerenassen vööste barkeme juktie orre gåetiem teaterasse åadtjodh. Seenhte tjaktjen 2018 Kultuvredepartemeente jïh Maahtoedepartemeente orre stillemem prosjektetjïelkestimmien bijre Statsbyggese vedti akten ektie orre gåetien bïjre Saemien jåarhkeskuvlese jïh båatsoeskuvlese jïh saemien nasjonaaleteaterasse. Statsbygg lea tjïelkestimmieboelhkem tjïrrehtamme 2019 aktine reektehtsinie aalkoven bïjre åvteprosjekteste. Reektehtsem deelleme dejtie göökte departemeentide mah stillemem vedtin. Saemiedigkie lea meatan orreme prosessine, jïh lea jaepien 2019 meatan orreme Statsbyggen barkosne goh lïhtsege prosjekteraeresne, gusnie gaskem jeatjah ektie siebriedahke- jïh effekteulmieh tseegkeme. Laavenjostoe Saemiedigkien, skuvlen jïh teateren gaskem lea hijven jïh konstruktijve orreme daan boelhken jïh hijven aalkoevåaromem vadteme dejtie sjæjsjalimmide mah veeljesuvvieh.</p>
<p>Saemiedigkie aktem jïjtse aamhtesem bigkemeprosessen bïjre gïetedi Saemiedigkien stoerretjåanghkosne aamhtesisnie 37/19. Desnie Saemiedigkie raeriestimmien bïjre seamadi akten ektie orre gåetien bïjre Guovdageaidnusne Beaivváš Našunálateáhterasse jih Saemien jåarhkeskuvlese jïh båatsoeskuvlese. Saemiedigkie sov dåarjoem vedti dejtie siebriedahke- jïh effekteulmide mah leah dorjesovveme guejmijste prosjekteraeresne, jïh prosjektetjïelkestæmman daan mearan, jïh birri reerenassem viehkiehtidh guktie åvteprosjekteboelhke nearhka dan varke gåarede.</p>
<p>2020 Saemiedigkie sæjhta  soejkesjem orre gåetine teaterasse bæjjese fulkedh. Soejkesjimmesne orre gåeteste siebriedahkeulmie lea Beaivváš Našunálateáhter edtja saemien identiteetem, gïelem jïh kultuvrem nænnoestidh viehkine saemien soptsestimmie- jïh scenetjeahpoem vaarjelidh jïh evtiedidh.</p>
<p xml:lang="sme">Lohkh Beaivváš sámi našunálateáhter - Nuepiegoerehtimmie</p>
<p type="title">Åarjelhsaemien Teatere</p>
<p>Åarjelhsaemien Teatere  ulmine åtna åarjelsaemien scenetjeahpoem eevtjedh jïh evtiedidh. Saemiedigkie, Nordlaanten fylhkentjïelte jïh Raanen tjïelte Åarjelhsaemien Teaterem AS eekieh.</p>
<p>Ståvroe veeljesåvva fïerhten 2.jaepien. Saemiedigkien tjirkijh ståvrosne leah Svein Ole Granefjell jïh sæjjasadtje Marja Lisa Thomasson.</p>
<p type="title" xml:lang="sme">Sámi mánáidteáhter</p>
<p>2014 raejeste Sámi mánaidteáhter Deatnusne lea ryöktesth dåarjoem Saemiedigkeste dååsteme. Teatere lea vihkeles areena juktie orre taleenth evtiedidh jïh lea jïjnjem dorjeme juktie saemien gïelem scenegïeline våajnoes darjodh maanide jïh noeride. Saemiedigkine ektine Deatnun tjïelte beetnehvierhtieh vadta teateren gïehtelæmman. Jis Saemiedigkie edtja dåarjoem vedtedh teaterasse dellie Saemiedigkie kreava tjïelte sov bieliem dåarjoste teaterasse tjåadtjohte.</p>
</body></document>
