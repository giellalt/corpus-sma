<document xml:lang="sma" id="no_id"><header><title>Tjïrrehtimmie saemien perspektijveste jollebe ööhpehtimmesne jïh dotkemisnie - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>105</wordcount><conversion_status type="standard"/><availability><free/></availability><multilingual/><origFileName>https://sametinget.no/hoyere-utdanning-og-forskning/implementering-av-samisk-perspektiv-i-hoyere-utdanning-og-forskning/?sprak=14</origFileName><parallel_text xml:lang="nob" location="implementering_av_samisk_perspektiv_i_hoyere_utdanning_og_forskning.html"/><parallel_text xml:lang="sme" location="sami_perspektiivva_implementeren_alit_ohppui_ja_dutkamii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Tjïrrehtimmie saemien perspektijveste jollebe ööhpehtimmesne jïh dotkemisnie</p>
<p><em type="italic">Saemiedigkie ulmine åtna saemien perspektijvem tjïrrehtidh sjyöhtehke ööhpehtimmine juktie viehkiehtidh maahtoedaerpiesvoetem saemien siebriedahkesne illedh. </em></p>
<p>Saemiedigkien stoerretjåanghkoe aamhtesem <span type="quote">«Profesjovneööhpehtimmie – tjïrrehtimmie saemien sisvegistie jïh dåårrehtimmie juktie maahtoedaerpiesvoetem illedh saemien siebriedahkesne»</span> gïetedi goeven 2019. Dan åvteste jienebh rååresjimmieprosessh orreme mieriedimmiej bïjre mieriesoejkesji jïh nasjonaale njoelkedassi bïjre jollebe ööhpehtæmman.</p>
<p>Daan raajan daate lohkehtæjjaööhpehtimmiej jïh healsoe- jïh sosijaalefaageööhpehtimmiej bïjre orreme mah gaajhkh rååresjimmiej tjïrrh reerenassine, saemien sisvegem åådtjeme.</p>
<p>Saemiedigkie barka ihke reerenassen stuvremetjaatsegh ööhpehtimmieinstitusjovnide edtjieh stillemem vedtedh tjïrrehtimmien bïjre saemien sisvegistie mieriedimmien mietie mieriesoejkesji jïh nasjonaale njoelkedassi bïjre. Saemiedigkie sæjhta lissine soptsestimmiej tjïrrh ööhpehtimmieinstitusjovnigujmie, institusjovnide vuaptastehtedh dïedten bïjre saemien sisvegen åvteste profesjovneööhpehtimmine.</p>
</body></document>
