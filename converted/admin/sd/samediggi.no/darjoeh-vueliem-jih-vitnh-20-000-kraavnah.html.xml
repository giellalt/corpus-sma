<document xml:lang="sma" id="no_id"><header><title>Darjoeh vueliem jïh vitnh 20 000 kråvnah</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>208</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saernievaaarhkoe/Darjoeh-vueliem-jih-vitnh-20-000-kraavnah</origFileName><parallel_text xml:lang="nob" location="lag-en-joik-til-de-samiske-spraakene-og-vinn-20-000-kroner.html"/><parallel_text xml:lang="sme" location="juoiggas-samegielaid-ja-vuoitte-20.000-ruvnno.html"/><parallel_text xml:lang="smj" location="juojgasta-samegielajt-ja-vuojte-20.000-kraavnaa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Darjoeh vueliem jïh vitnh 20 000 kråvnah</p>
<p>Mijjieh datnem haestebe vueliem saemien gïelide darjodh daelie gosse aalkoealmetjegïeli gaskenasjonaale jaepie.</p>
<p>Vueliegaahtjemen tjïrrh, Saemiedigkie NRK Sápmine ektine, sæjhta vueliem jïh saemien gïelh åvtese lutnjedh goh bielie saemien gïelelåhkoste 2019.</p>
<p>– Gaajhkesh mah sijhtieh maehtieh vueliem darjodh gïelelutnjemasse, Saemiedigkien goevtesedirektööre Anne Britt K. Hætta jeahta.</p>
<p>Vuelie edtja guvviem vedtedh saemien gïelijste, saemien siebriedahkeste jallh gïelelutnjemistie.</p>
<p>– Vuelie viehkehte gïelem lutnjedh. Vuelie bielie saemien kultuvreste, jïh saemien aerpievuekijste. Dan åvteste vuelie vihkeles gosse edtja gïelem eevtjedh, Hætta jeahta.</p>
<p>Maahtah joejkedh jïh åenehks raajesh vualan darjodh. Edtja aerpievuekien saemien vueline årrodh, musihken namhtah.</p>
<p>Preemije lea 20 000 nöörjen kråvnah.</p>
<p>Vuelie maahta ryöhkedh golme minudti raajan.</p>
<p>Mierie juktie vueliem vueliegaahtjemasse seedtedh lea golken 6.b.</p>
<p>Vuelieh mah finaalese båetieh sïjhtebe bæjhkoehtidh golken 9.b. Dan mænngan maahtah vuelide goltelidh jïh dov steemmam vedtedh dov lyjhkedevualan. Steemmadimmie vaasa golken 16.b. raajan.</p>
<p>Sïjhtebe vitnijevueliem bæjhkoehtidh dæjstan, golken 22.b.</p>
<p type="title">Naemhtie vueliem sïjse seedth</p>
<p>Datne vueliem darjoeh. Ij guhte leah vueliem byögkeles bæjhkoehtamme aarebi.</p>
<p>Datne jïjtjemdh filmedh mobijletellefovnine gosse joejkh.</p>
<p>Dan mænngan tjaangh: https://bidra.nrk.no/joik jïh dov videovestuhtjem sïjse leessh jïh seedth.</p>
<p>Jis dov leah gyhtjelassh, gaskesadth direktöörem Saemiedigkien Gïelegoevtesisnie Anne Britt K. Hætta + 47 78 48 42 91, jallh faageåvtehke Per Johannes Marainen , +47 78 48 42 78.</p>
</body></document>
