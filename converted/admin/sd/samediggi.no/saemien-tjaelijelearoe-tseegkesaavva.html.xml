<document xml:lang="sma" id="no_id"><header><title/><genre code="admin"/><author><unknown/></author><wordcount>305</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.saemiedigkie.no/layout/set/print/Kultuvrejieleme/Kaaanste-jih-kultuvrebarkoe/Saemien-tjaelijelearoe-tseegkesaavva</origFileName><parallel_text xml:lang="nob" location="samisk-forfatterstudie-etableres.html"/><parallel_text xml:lang="sme" location="sami-callioahppu-asahuvvo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemien tjaelijelearoe tseegkesåvva / Kåanste- jïh kultuvrebarkoe / Kultuvrejieleme / Saemiedigkie - Sametinget</p>
<p type="title">Saemien tjaelijelearoe tseegkesåvva</p>
<p>02. Guovvamánnu 2015</p>
<p>Saemien lohkijh jienebh gærjah saemiengïelesne sijhtieh mejstie noerh eadtjalduvvieh. Dan åvteste Saemiedigkie, Saemien tjaelijesiebreste (SGS), jïh Saemien tjiehpiedæjjaraerie (SDR) aktem tjaelijelearoem nierhkieh mij edtja noere tjaelijh dåårrehtidh mah saemiengïelesne tjaelieh.</p>
<p>Prosjekten ulmie lea unnemes vïjhte noere tjaelijh dåårrehtidh mah saemiengïelesne tjaelieh. Tjaelijelearoe göökte jaaepieh vaasa, jaabnan viermietjåanghkoejgujmie, tjaelemeseminaarigujmie jïh bïhkedimmine maehteles tjaeliejijstie jïh faagealmetjijstie.</p>
<p>Saemiedigkieraerie Henrik Olsen jeahta tjaelijelearoe edtja skreejrehtidh tjaelijevoetem evtiedidh, jïh dam lidteræære maahtoem lutnjedh båetijen aejkien tjaeliejidie.</p>
<p><em type="bold">-Dah mah leah meatan edtjieh sijjen voerkesvoetem lidteratuvren jïh kåansten bïjre evtiedidh, jïh maahtoem åadtjodh goh tjaelije, guktie dah buerebe nuepieh åadtjoeh maanusem evtiedidh jïh tjaeliejinie barkedh båetijen aejkien, saemiedigkieraerie Henrik Olsen jeahta. </em></p>
<p><em type="bold">Prosjekten ulmie: </em></p>
<list><p type="listitem">Skreejredh guktie jienebh saemiengïelen bæjhkoehtimmieh tjiehpieslidteratuvreste båetieh noeride.</p>
</list><p><em type="bold">Bielieulmieh: </em></p>
<list><p type="listitem">Noere tjaelijh dåårrehtidh mah saemiengïelesne tjaelieh</p>
<p type="listitem">Prosjekte edtja viehkiehtidh guktie noere tjaelijh rïektes nuepiem åadtjoeh maanusem evtiedidh bïhkedimmien, maahtoeevtiedimmien jïh viermietjåanghkoej tjïrrh.</p>
<p type="listitem">Dah mah leah meatan krïevenassh utnieh maam akt tjaeledh prosjekteboelhken, jïh ulmie lea gaervies maanusem bæjhkoehtidh.</p>
<p type="listitem">Dah mah meatan edtjieh jieniebistie saemien gïeledajvijste båetedh.</p>
<p type="listitem">Unnemes 5 noere saemien tjaelijh eevtjedh mah noeride tjaelieh.</p>
<p type="listitem">Viermiem tseegkedh orre jïh daaletje tjaeliji gaskem</p>
<p type="listitem">Ïedtjem lissiehtidh soptsesh soptsestidh maam maahta filmine jïh draamine nuhtjedh</p>
</list><p><em type="bold">Krïevenassh juktie meatan årrodh </em></p>
<p>Dah mah veeljesuvvieh tjaelijelearose vuarjasjamme sjidtieh dan sïjse seedteme teeksten mietie jïh sijjen skraejrie meatan årrodh.</p>
<p>Ohtsije edtja aktem teekstem seedtedh medtie 10 sæjrojne. Ij edtjh teekste bæjhkoehtamme årrodh aarebi. Ohtsije tjuara aaj tjaelemedååjrehtimmien jïh skraejrien bïjre learose bievnedh.</p>
<p>Barkoedåehkie Saemien tjaelijesiebreste (SGS), prosjekten åvtehke jïh akte barkije Saemiedigkien reeremistie dejtie veeljieh mah åadtjoeh meatan årrodh prosjektesne.</p>
<p>Prosjekten åvtehke lea Pia Juuso. Saemien tjaelijesiebrie dïedtem åtna learoen faageles sisvegen åvteste.</p>
<p>Ohtsememierie bæjhkoehtamme sjædta mænngan.</p>
<p><em type="bold">Vielie bïevnesh: </em></p>
<p>Vivian Aira, 784 74 167, vivian.aira@samediggi.no ja Brita Kåven, 480 75 174, brita@samidaiddar.no</p>
<p>Saemiedigkieraerie Henrik Olsen, 907 75 219</p>
</body></document>
