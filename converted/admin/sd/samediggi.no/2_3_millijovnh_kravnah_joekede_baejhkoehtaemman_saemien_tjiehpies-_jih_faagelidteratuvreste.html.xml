<document xml:lang="sma" id="no_id"><header><title>2,3 millijovnh kråvnah joekede bæjhkoehtæmman saemien tjiehpies- jïh faagelidteratuvreste - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>225</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tildeler-over-2-3-millioner-kroner-til-utgivelse-av-samisk-skjonn-og-faglitteratur.10747.aspx?sprak=14</origFileName><parallel_text xml:lang="nob" location="tildeler_over_2_3_millioner_kroner_til_utgivelse_av_samisk_skjonn-_og_faglitteratur.html"/><parallel_text xml:lang="sme" location="juolluda_badjel_2_3_miljovnna_ruvnna_sami_cappagirjjalasvuoda-_ja_fagagirjjalasvuoda_almmuheapmai.html"/><parallel_text xml:lang="smj" location="juollot_badjel_2_3_millijavna_kravna_almodittjat_same_tjappa-_ja_fahkagirjalasjvuohtaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">2,3 millijovnh kråvnah joekede bæjhkoehtæmman saemien tjiehpies- jïh faagelidteratuvreste</p>
<p><em type="italic">Saemiedigkieraerie lea produksjovnedåarjoem vadteme luhkieakte lidteratuvreprosjektide. Åajvahkommes prosjekth leah lidteratuvrebæjhkoehtimmieh maanide jïh noeride, jïh bæjhkoehtimmieh ovmessie saemien gïeline. </em></p>
<p>Ulmie joekedimmiejgujmie lea lidteratuvrem hijven kvaliteeteste eevtjedh mah leah saemien gïeline.</p>
<p>– Vihkele joekoen saemien maanah jïh noerh maehtieh hijven lidteratuvrem gaavnedh ovmessie sjangerinie sijjen saemien gïelesne, jïh manne geerjene daate lea våajnoes dejnie prosjektine mah dåarjoem åådtjeme, saemiedigkieraerie Henrik Olsen (NSR) jeahta.</p>
<p>Trööndelagen fylhkengærjagåetie jïh Árran julevsaemien jarnge/Hábmeren tjïelte jåerhkieh maana- jïh noeregærjah bæjhkoehtidh åarjel- jïh julevsaemien gïelesne.</p>
<p>Daennie ohtsemeboelhkesne aaj akte orre berteme, Tjihkkom Almmudahka, dåarjoem åådtjeme aktem maana-/noeregærjam julevsaemien gïelese jarkoestidh. Berteme Ájluoktesne Hábmeren tjïeltesne höölleste.</p>
<p>Berteme Bárus Guovdageaidnusne lea dåarjoem åådtjeme göökte maanagærjide jïh akten laavlomegærjese noerhtesaemien gïelesne, mïsse aaj akte CD govlesåvva laavlomigujmie laavlomegærjesne.</p>
<p>Faageprosasjangeren sisnjelen Isak Saba guovddáš Unjárgan tjïeltesne dåarjoem åådtjeme <span type="quote" xml:lang="sme">«Válddán giellan ruovttoluotta II»</span> bæjhkoehtidh, mij lea faagegærja gusnie teema lea teorijh jïh vuekieh juktie saemien gïelh jieliehtidh.</p>
<p>– Sjollehke vuejnedh dam stoerre gellievoetem jïh eadtjohke barkoem saemien lidteratuvrebarkosne. Doh ohtsemebaseereme dåarjoeh lissine båetieh dan ryöktesth dåarjose maam Saemiedigkie dejtie vïjhte stööremes saemien bertemidie vadta, Olsen jeahta jïh lissehte Saemiedigkie sæjhta nænnoes fokusem utnedh saemien lidteratuvrebæjhkoehtimmieh aaj edtjieh e-gærjine/digitaale hammosne gååvnesidh.</p>
<p>Minngebe ohtsememierie dåarjoeöörnegisnie Prosjektedåarjoe saemien lidteratuvrese lea njoktjen 1. b. 2021.</p>
<p>Vuartesjh bijjieguvviem gaajhki joekedimmiej bijjeli</p>
<p><em type="italic">Jis gihtjehtimmie jallh gyhtjelassh, gaskesadth saemiedigkieraeriem Henrik Olsen (NSR), 907 75 219, henrik.olsen@samediggi.no </em></p>
</body></document>
