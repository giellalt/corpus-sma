<document xml:lang="sma" id="no_id"><header><title>Direktööre Saemien Gïelegaaltijisnie - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>457</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/direktor-til-sami-giellagaldu.19040.aspx?sprak=14</origFileName><parallel_text xml:lang="nob" location="direktor_til_sami_giellagaldu.html"/><parallel_text xml:lang="sme" location="direktevra_sami_giellagaldui.html"/><parallel_text xml:lang="smj" location="direkterra_same_giellagallduj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Direktööre Saemien Gïelegaaltijisnie</p>
<p><em type="italic">Saemien Gïelegaaltije lea Saemien Parlamentarihkeles raerien nuelesne orreme 2013 raejeste, jïh daelie direktöörem ohtsedibie mij edtja tseegkedh, stuvredh, nænnoestidh jïh Saemien Gïelegaaltijem guhkiebasse evtiedidh. </em><em type="italic">Sïjhth meatan årrodh dam darjodh? </em></p>
<p><em type="italic">Ohtsememierie: Tsïengelen 21. b. 2022 </em><em type="italic">. </em></p>
<p>Saemien Gïelegaaltije lea Soemen, Nöörjen jïh Sveerjen saemiedigkiej ektie faageårgaane saemien gïelegyhtjelassine. Saemien Gïelegaaltijen ulmie lea kultuvreaerpiem, goh saemien tjaelemegïelh jïh soptsesegïelh, gorredidh, vaarjelidh jïh evtiedidh. Saemien Gïelegaaltije dam byjjes ektiedimmiem Nöörjen Saemiedigkine åtna, jïh ståvroste stuvresåvva gusnie doh golme saemiedigkieh seamma gellie tjirkijh ståvrosne utnieh.</p>
<p type="title">Barkoelaavenjassh</p>
<p>Saemien Gïelegaaltijen lea dïedte saemien gïeli åvteste. Saemien Gïelegaaltije edtja aamhtesemaehteles faageårgaanine årrodh aamhtesinie normeradimmien bïjre saemien tjaelemegïelijste. Daate normeradimmien bïjre terminologijeste jïh tjaelemenjoelkedassijste. Saemien Gïelegaaltije edtja saemien gïelh ræjhkoesåbpoe darjodh jïh naemhtie viehkiehtidh saemien gïeli båetijem aejkien gorredidh. Saemien Gïelegaaltije sæjhta barkijh utnedh kontovresijjiejgujmie dejnie golme ovmessie laantine, jïh seamma reerije ståvroen nuelesne årrodh. Direktööre Saemien Gïelegaaltijen bijjemes reerije åvtehkinie sjædta mij dïedtem åtna dan reerije jïh faageles ståvroen åvteste. Direktööre edtja ryöjrehtidh jïh raeriestidh dejnie aamhtesinie mejtie ståvroe edtja gïetedidh, jïh dïedtem åtna ståvroenænnoestimmieh tjïrrehtidh. Direktöören lea dïedte hoksedh gïehtelimmien ekonomije stuvresåvva sïejhme njoelkedassi mietie.</p>
<p type="title">Maahtoeh</p>
<p>Mijjieh direktöörem ohtseme mij ööhpehtimmiem maasteredaltesisnie åtna, uvtemes saemiengïelesne. Ohtsije edtja aaj dååjrehtimmiem stuvremisnie jïh noerhtelaanti laavenjostosne utnedh. Mijjieh maahtoem jïh dååjrehtimmiem krïevebe saemien seabradahken, kultuvren jïh gïelen bïjre. Lissine tuhtjebe vihkele ohtsije lea væjkele laavenjostedh jïh gaskesadtedh, lea væjkele stuvredh jïh illedahkh jaksedh laavenjostosne mubpiejgujmie. Dïhte guhte barkoem åådtje tjuara saemien jïh nöörjen jallh sveerjen jallh soemen gïelem maehtedh. Aevhkie jis datne jienebh saemien gïelh maahtah. Aevhkie jis dovne soemen jïh nöörjen jallh sveerjen maahtah.</p>
<p type="title">Baalhka- jïh barkoetsiehkie</p>
<p>Aalkoe dallatjinie. Baalhka lea Staaten regulatijven mietie barkoekodesne 1060 goevtesedirektööre. Saemien Gïelegaaltijen barkijh sijhtieh sijjen byjjes ektiedimmiem utnedh Nöörjen Saemiedægkan goh maadthinstitusjovne, jïh barkiji barkoetsiehkie Nöörjen Saemiedigkesne lea faamosne jis ij leah maam akt jeatjah nænnoestamme. Kontovresijjie lea uvtemes aktene dejstie saemiedigkiej kontovresijjijste, Anár, Ohcejohka, Heahttá, Vuotnabahta, Kárášjohka, Guovdageaidnu, Olmmáivággi, Romsa, Skánik, Ájluokta, Aarborte, Snåase, Giron, Johkamohkki jallh Staare, jis kontovresijjie gååvnese desnie. Maahta eventuelle jeatjah kontovresijjien bïjre seamadidh. Saemien Gïelegaaltije sæjhta gellievoetem årroji luvnie vuesiehtidh jïh fïereguhten tjåenghkies maahtoem nuhtedh. Dan åvteste haestebe maehteles kandidaath syökedh, bielelen funksjovnemaahtoem, aalterem, tjoelem, etnisiteetem, religijovnem jïh seksuellevoetem krööhkestidh. Saemien Gïelegaaltije håksa barkoetsiehkide almetjidie giehpiedamme funksjovnemaahtojne sjïehteladtedh. Gaajhkesh mah Finnmaarhkesne jïh Noerhte-Romsesne årroeh maehtieh studijelaajkoem Statens lånekassesne 10 % uhtjiedidh, 25 000 kråvnaj raajan jïh sjïere skaehtieuhtjiedimmiem åadtjodh. Lissine barkijh seehtemem åadtjoeh sïejhme laaki, njoelkedassi jïh latjkoej mietie, daan nuelesne baalhka jïh pensjovne, jïh 6 askh pryövetïjje.</p>
<p type="title">Gaskesadteme</p>
<p>Vielie bïevnesh barkoen bïjre maahtah åadtjodh daesnie: <em type="italic">Soemen Saemiedigkie </em>Pia Ruotsala-Kangasniemi +358 40 726 2688 jallh e-påaste pia.ruotsala@samediggi.fi <em type="italic">Nöörjen Saemiedigkie </em>Inger Marit Eira-Åhrén +47 971 29 744 - inger.marit.eira.ahren@samediggi.no <em type="italic">Sveerjen Saemiedigkie </em>Fredrik Österling +46(0)730216531 - fredrik.osterling@sametinget.se <em type="italic">Ohtsememierie 21.01.2022 </em>Ohtseme seedtesåvva nedtesijjien tjïrrh jobbnorge: Søk stillingen </p>
<p type="title">Ohtsememierie</p>
<p>Tsïengelen 21. b. 2022</p>
</body></document>
