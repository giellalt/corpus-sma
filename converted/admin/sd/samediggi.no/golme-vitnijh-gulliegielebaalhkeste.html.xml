<document xml:lang="sma" id="no_id"><header><title/><genre code="admin"/><author><unknown/></author><wordcount>315</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Giele/Bievnesh-saemien-gieli-bijre/Golme-vitnijh-Gulliegielebaalhkeste</origFileName><parallel_text xml:lang="nob" location="tre-vinnere-av-gollegiella-prisen.html"/><parallel_text xml:lang="sme" location="golbma-gollegiellabalkkasumi-vuoiti.html"/><parallel_text xml:lang="smj" location="gaalmaas-gaallegiella-balkav-vuojtti.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Golme vitnijh Gulliegïelebaalhkeste / Bïevnesh saemien gïeli bïjre / Gïele / Saemiedigkie - Sametinget</p>
<p type="title">Golme vitnijh Gulliegïelebaalhkeste</p>
<p xml:lang="sme">21. Skábmamánnu 2014</p>
<p>Saemienlohkehtæjja jïh dotkije Mikael Svonni, tjaelije Kerttu Vuolab jïh lohkehtæjja luvliesaemien gïelesne Seija Sivertsen daan jaepien gïelebaalhkam Gulliegïele åadtjoeh.</p>
<p>Saemiedigkien presidente Aili Keskitalo jïh Tjïelte- jïh orrestimmieministere Jan Tore Sanner baalhkavitnijidie baalhkine læhkoehtieh.</p>
<p><em type="bold">-Daan jaepien golme vitnijh Gulliegïeleste leah viehkiehtamme jïh viehkehteminie saemien gïelem nænnoestehtedh. Fïereguhtelaakan dah leah barkeme saemien gïelem eevtjedh. Dah leah hijven vuesiehtimmieh gaajhkide mijjide mah saemien gïelem pryöjjadieh, tjïelte- jïh orrestimmieministere Jan Tore Sanner jeahta. </em></p>
<p>Gïelebaalhka lea tseegkesovveme ministerijstie Nöörjesne, Sveerjesne jïh Såevmesne mej dïedte saemien gyhtjelassi åvteste jïh daej laanti saemiedigkiepresidenth. Ulmie dejnie noerhtelaanti Gulliegïelebaalhkine lea eevtjedh, evtiedidh jïh vaarjelidh dejtie saemien gïelide Nöörjesne, Sveerjesne , Såevmesne jïh Russlaantesne. Baalhka fïerhten mubpien jaepien vadtasåvva jïh voestes aejkien vadtasovvi jaepien 2004. Baalhka lea 15 000 euro.</p>
<p><em type="bold">-Saemien gïele lea behtjiedimmien nuelesne åejviegïelijste daejnie laantine. Dastegh saemien edtja jielije årrodh båetijen aejkien dellie daerpies gïele åtnasåvva jïh lea våajnoes noerhtelaantine, jïh dan åvteste gïelelaavenjostoe lea vihkeles dennie barkosne saemien gïelem gorredidh båetijen aajkan. Gïelebaalhka Gulliegïele edtja viehkiehtidh staatusem lutnjedh saemien gïelese, jïh mijjieh gegkiestibie vitnijh sijhtieh sijjen vihkeles barkoejgujmie jåerhkedh, Saemiedigkien presidente Aili Keskitalo jeahta. </em></p>
<p xml:lang="sme">Pekka Sammallahti lea Gulliegïelen juryen åvtehke.</p>
<p><em type="bold">Jurye sov buerkiestimmesne gaskem jeatjah tjaala: </em></p>
<p>Mikael Svonni baalhkam åådtje sov guhkien barkoen åvteste dan buaratjommesasse noerhtesaemien gïelese sveerjen raedtesne. Svonni lea noerhtesaemien gellielaakan eevtjeme, jïh altese gïelebarkoe lea joekoen vihkeles orreme noerhtesaemien evtiedimmien gaavhtan Sveerjesne.</p>
<p>Kerttu Vuolab baalhkam åådtje sov guhkies barkoen åvteste tjiehpieslidteratuvrine noerhtesaemien. Juryen vuajnoen mietie Vuolab lea vyörtegs vitnije baalhkeste, joekoen vaarjelimmien jïh evtiedimmien gaavhtan aktede ræjhkoes baakoevåarhkoste noerhtesaemien gïelesne.</p>
<p>Seija Sivertsen lea akte vyörtegs vitnije baalhkeste sov guhkies barkoen åvteste dan buaratjommesassse luvliesaemien gïelese, kultuvrese jïh siebriedahkese.</p>
<p>Gïelebaalhka Gulliegïele vadtasåvva tjåanghkosne dejtie noerhtelaanti ministeridie jïh saemiedigkiepresidentide Helsingforsesne bearjadahken 21.11.14.</p>
<p><em type="bold">Vielie bïevnesh: </em></p>
<p>Saemiedigkien presidente Aili Keskitalo, + 47 971 29 305</p>
<p xml:lang="nob">Juryens begrunnelse på svensk.pdf</p>
<p xml:lang="nob">340,40 kB</p>
</body></document>
