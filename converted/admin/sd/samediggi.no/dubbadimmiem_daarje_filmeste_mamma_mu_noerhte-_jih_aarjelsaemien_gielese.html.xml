<document xml:lang="sma" id="no_id"><header><title>Dubbadimmiem dåårje filmeste Mamma Mu noerhte- jïh åarjelsaemien gïelese - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>316</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotter-dubbing-av-mamma-mu-til-nord-og-sorsamisk.8143.aspx?sprak=14</origFileName><parallel_text xml:lang="nob" location="stotter_dubbing_av_mamma_mu_til_nord-_og_sorsamisk.html"/><parallel_text xml:lang="sme" location="doarju_mamma_mu_dubbema_davvi-_ja_lullisamegillii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Dubbadimmiem dåårje filmeste Mamma Mu noerhte- jïh åarjelsaemien gïelese</p>
<p><em type="italic">Saemiedigkieraerie 300 000 kråvnah dåarjojne dåårje Gaskenasjonaale Saemien Filmeinstituhtese (daaroen ISFI) juktie animasjovnefilmem Mamma Muen bïjre noerhte- jïh åarjelsaemien gïelese dubbadidh. </em>Gaskenasjonaale saemien Filmeinstituhten direktööre Anne Lajla Utsi jïh saemiedigkieraeriem Henrik Olsen (NSR)    Jenna Rasmus, ISFI       </p>
<p>Filme Mamma Muen bïjre doh åehpies, sveerjen gærjah våaroeminie åtna jïh lea dan rovnege govsen bïjre Mamma Mu, jïh animasjovnefilme edtja dejtie unnemes maanide årrodh. Dïhte orre filme Mamma Muen bïjre edtja premijeerem utnedh tsïengelen 2021.</p>
<p>ISFI sæjhta filmem dubbadidh noerhte- jïh åarjelsaemien gïelese jïh premijeere edtja seamma tïjjen båetedh goh filme aalkoegïelesne. ISFI rååresjadta Mamma Mu-produsentine latjkoen bïjre juktie maehtedh saemien versjovnh filmeste vuesiehtidh gaajhkine vuesiehtimmiesijjine, aaj stream.</p>
<p>– Prosjekte sjïere nuepiem vadta guhkies filmem maanide buektedh dovne noerhte- jïh åarjelsaemien gïelesne, seamma tïjjen goh filme kinovidie båata, naakede mij sæjhta meatan årrodh dejtie saemien gïelide våajnoes darjodh jïh saemien maanide nuepiem vedtedh filmem vuejnedh jïjtsh gïelesne stuerebe kinove-savkesne, saemiedigkieraerie Henrik Olsen (NSR) jeahta.</p>
<p>ISFI aaj rååresje Tromsø Internasjonale Filmefestivaaline (TIFF) juktie saemien versjovnh filmijste vuesiehtidh dej ålkoekinovisnie tsïengelen 2021.</p>
<p>ISFI:n direktööre Anne Lajla Utsi tuhtjie vihkeles orre maanafilmh jïh animasjovnh dubbadidh saemien gïelide, jïh daam barkoem prioriteradidh.</p>
<p>– Mijjieh joekoen gijhteles daan dåarjoen åvteste. Dåarjoe viehkehte guktie mijjen maanah maehtieh filmh sijjen ietniengïelesne vuejnedh. Joekoen vaenie maanafilmh jïh programmh saemiengïelesne gååvnesieh jïh dan åvteste vihkeles daate såarhts gïelebarkoe prioriteetem åådtje. Dïhte saemien gïeli statusem lutnjie, joekoen dan åvteste mijjieh edtjebe daam filmem aaj åarjelsaemien gïelese</p>
<p>ISFI edtja dam noerhtesaemien dubbadimmiem darjodh Guovdageaidnusne jïh laavenjostosne sïeltine Bautafilm AB dam åarjelsaemien versjovnem darjodh Dearnesne Sveerjesne.</p>
<p>– Åtna prosjekte goh evtiedimmie dovne ISFI:ste jïh sïelteste Bautafilm akten båetijen aejkien laavenjostoen bïjre juktie filmh åarjelsaemien gïelese dubbadidh, saemiedigkieraerie Henrik Olsen jeahta.</p>
<p>Dåarjoe vadtasåvva öörnegen bijjelen Institusjovneevtiedimmie.</p>
<p><em type="italic">Jis gihtjehtimmie jallh gyhtjelassh, gaskesadth saemiedigkieraeriem Henrik Olsen (NSR), 907 75 219, henrik.olsen@samediggi.no , jallh Gaskenasjonaale saemien Filmeinstituhten direktööre Anne Lajla Utsi, 907 55 574, annelajla@isfi.no . </em></p>
</body></document>
