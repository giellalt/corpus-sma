<document xml:lang="sma" id="no_id"><header><title>Saemiedigkien reereme - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>545</wordcount><conversion_status type="standard"/><availability><free/></availability><multilingual/><origFileName>https://sametinget.no/om-sametinget/administrasjonen/sametingets-administrasjon/?sprak=14</origFileName><parallel_text xml:lang="nob" location="sametingets_administrasjon.html"/><parallel_text xml:lang="sme" location="samedikki_halddahus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saemiedigkien reereme</p>
<p><em type="italic">Saemiedigkie edtja ræhpas, utnijevietseles jïh feerhmije årrodh - almetji Saemiedigkie. Ektiedimmie saemien almetjigujmie edtja iktesth våaroeminie årrodh juktie Saemiedigkien politihkem evtiedidh. Saemiedigkie edtja aaj sov barkosne hijvenlaakan staateles, regijonaale jïh voenges åejvieladtjigujmie rååresjidh. </em></p>
<p type="title">Reeremen öörneme</p>
<p>Reereme lea saemiedigkieraerien tjïrrehtimmieårgaane. Åejviereereme lea Karasjohkesne, jïh ållesth uktsie kontovresijjieh Finnmarhkesne jïh Romsesne, Nordlaantesne jïh Trööndelagesne. Direktööre reeremen stuvrie mij lea juakaldihkie govhte faagegoevtesinie jïh medtie 150 jaepiebarkoeh åtna. Faagegoevtesh aamhtesereeremem tjïrrehtieh jïh dïenesjh dovne politihkeles åejvieladtjide jïh sïejhme almetjidie vedtieh.</p>
<p>Reeremen gaskem jeatjah daah råållah:</p>
<list><p type="listitem">Saemiedigkien parlameentereereme</p>
<p type="listitem">Reereme-aamhtesh saemiedigkieraaran jïh Saemiedigkien stoerretjåanghkose ryöjredidh</p>
<p type="listitem">Saemiedigkieraerien politihkeles tjaelemesijjie</p>
<p type="listitem">Aamhtesereereme dåarjoste</p>
<p type="listitem">Kultuvremojhteselaaken, ööhpehtimmielaaken jïh sijjienommelaaken reeremeårgaane</p>
</list><p type="title">Faagegoevtesh</p>
<p>Saemiedigkien lea faagegoevtesh mah dïedtem utnieh politihkeevtiedimmien jïh reeremelaavenjassi åvteste dej ovmessie vierhkievierhtieöörnegi sisnjeli budsjedtesne.</p>
<p type="title">Saemiedigkien politihkeles tjaelemegoevtese</p>
<p>Saemiedigkien politihkeles tjaelemegoevtese edtja sjïehteladtedh, gïehtjedidh jih gorredidh guktie aamhtesh dej ovmessie faagegoevtesi gaskem juhtieh jïh reerije jïh politihkeles ektievoeti gaskem.</p>
<p>Tjaelemegoevtese edtja dam parlamentarihkeles barkoem Saemiedigkesne gorredidh jïh moenehtse- jïh stoerretjåanghkoeh soejkesjidh. Tjaelemegoevtese aaj aamhtesereeremedïedtem åtna Saemiedigkien veeljemelåhkoen åvteste jïh Saemiedigkien rïhpestimmiem organiseerie.</p>
<p>Politihkeles tjaelemegoevtese stuvresåvva goevtesedirektööreste jïh göökte seksjovnh åtna.</p>
<list><p type="listitem">Dokumentasjovne- jïh parlameentereeremeseksjovne</p>
<p type="listitem">Politihkeles iktedimmie- jïh sjïehteladtemeseksjovne</p>
</list><p>Goevtese njieljie ohtsemedåarjoeh reerie</p>
<p type="title">​Byjjenimmie- jïh lïerehtimmiegoevtese</p>
<p>Byjjenimmie- jïh lïerehtimmiegoevtese dïedtem åtna politihkeevtiedimmien åvteste goevtesen dïedtesuerkiej sisnjeli, jïh vierhkievierhtieh reerie suerkiej sisnjeli maanagïerte,maadthlïerehtimmie jïh jollebe ööhpehtimmie.</p>
<p>Byjjenimmie- jïh lïerehtimmiegoevtese 3 ryöktesth dåarjoeh jïh 7 ohtsemedåarjoeh reerie.</p>
<p>Goevtese lea juakaldihkie golme seksjovnine jïh daah leah:</p>
<list><p type="listitem">Maanagïerteseksjovne</p>
<p type="listitem">Maadthlïerehtimmieseksjovne</p>
<p type="listitem">Jollebe ööhpehtimmie- jïh dotkemeseksjovne</p>
</list><p type="title">​Jieleme-, kultuvre- jïh healsoegoevtese</p>
<p>Jieleme-, kultuvre- jïh healsoegoevtese dïedtem åtna politihkeevtiedimmien åvteste goevtesen politihkesuerkien sisnjelen. Goevtese vierhkievierhtieh reerie suerkiej sisnjeli jieleme, kultuvre jïh healsoe.</p>
<p>Jieleme-, kultuvre- jïh healsoegoevtese 17 ryöktesth dåarjoeh jïh 15 ohtsemedåarjoeh reerie.</p>
<p>Goevtese lea juakaldihkie njieljie seksjovnine jïh daah leah:</p>
<list><p type="listitem">Jielemeseksjovne</p>
<p type="listitem">Kultuvreseksjovne</p>
<p type="listitem">Healsoe- jïh sosijaaleseksjovne</p>
<p type="listitem">Gærjagåetieseksjovne</p>
</list><p type="title">​Gïelegoevtese</p>
<p>Gïelegoevtese dïedtem åtna politihkeevtiedimmien åvteste goevtesen dïedtesuerkiej sisnjeli, jïh vierhkievierhtieh reerie gïelesuerkien, laavenjostoelatjkoej jïh jeatjah råajvarimmiej sisnjeli.</p>
<p>Gïelegoevtese golme ryöktesth dåarjoeh jïh vïjhte ohtsemedåarjoeh reerie.</p>
<p>Goevtese lea juakaldihkie golme seksjovnine jïh daah leah:</p>
<list><p type="listitem">Sijjienommh- jih gïelesåjhtoeseksjovne</p>
<p type="listitem">Gïelereereme jïh -politihkeseksjovne</p>
<p type="listitem">Terminologijeseksjovn</p>
</list><p type="title">Kultuvremojhtese-, areaale- jïh byjresegoevtese</p>
<p>Saemiedigkien dïedte jïh barkoe kultuvremojhtesevaarjelimmien jïh areaale- jïh vierhtiereeremen sisnjeli våaroeminie åtna dam saemien åålmegem krööhkestidh jïh mandaatem mij destie båata. Dennie biejjieladtje barkosne dïedte vååjnesasse båata aaj dejnie joekehts laakine faagesuerkien sisnjelen, gusnie soejkesje- jïh bigkemelaake lea vihkeles laake daesnie.</p>
<p>Kultuvremojhtese,- areaale- jïh byjresegoevtese 2 ohtsemedåarjoeh reerie.</p>
<p>Goevtese lea juakaldihkie golme seksjovnine jïh daah leah:</p>
<list><p type="listitem">Areaale- jïh byjreseseksjovne</p>
<p type="listitem">Gåetievaarjelimmie-, gorredimmie- jïh kultuvreeatnemeseksjvone</p>
<p type="listitem">Kultuvremojhteseseksjovne</p>
</list><p type="title">​Reaktah jïh gaskenasjonaale goevtese</p>
<p>Reaktah jïh gaskenasjonaale goevtese dïedtem åtna politihkeevtiedimmien åvteste goevtesen dïedtesuerkiej sisnjeli, men aaj jeatjah goevtesh viehkehte gaajhkine faagesuerkine. Goevtese gaskem jeatjah dïedtem åtna konsultasjovnelatjkoen åvteste jïh bïhkedimmien åvteste dan bïjre. Goevtese vierhkievierhtieh reerie suerkiej sisnjeli reaktah jïh gaskenasjonaale aamhtesh.</p>
<p>Reaktah jïh gaskenasjonaale goevtese golme ryöktesth dåarjoeh jïh aktem ohtsemedåarjoem reerie.</p>
<p>Goevtese lea juakaldihkie göökte seksjovnine jïh daah leah:</p>
<list><p type="listitem">Reaktahseksjovne</p>
<p type="listitem">Gaskenasjonaale seksjovne</p>
</list><p type="title">Lissine faagegoevtesidie Saemiedigkien daah reerije ektievoeth:</p>
<p type="title">Direktöören staabe</p>
<p>Direktöören staabe lea dåarjoefunksjovne direktöörese jïh aamhtesigujmie barka mejgujmie direktööre jallh åvtehkedåehkie nearhka.</p>
<p>Direktöören staabe ij naan dåarjoeh reerh.</p>
<p type="title">​Reeremegoevtese</p>
<p>Reeremegoevtesen åejviedïedte lea hijven jïh kvalitatijve dïenesjh vedtedh jïh sjïehteladtedh guktie dïhte politihkeles jïh reereles daltese edtjieh maehtedh sijjen barkoem bööremeslaakan darjodh. Daan nuelesne goevtese dïedtem åtna faagesuerkiej sisnjeli barkijh jïh baalhka, IKT jïh gïehtelimmie, jearsoevoete, ekonomije jïh budsjedte.</p>
<p>Reeremegoevtese lea juakaldihkie njieljie seksjovnine jïh daah leah:</p>
<list><p type="listitem">IKT- jïh gïehtelimmieseksjovne</p>
<p type="listitem">HR-seksjovne</p>
<p type="listitem">Ekonomijeseksjovne</p>
<p type="listitem">Budsjedte- jïh iktedimmieseksjovne</p>
</list><p type="title">​Gaskesadtemestaabe</p>
<p>Gaskesadtemestaaben lea dïedte bievneme- jïh gaskesadtemebarkoen åvteste Saemiedigkesne.</p>
</body></document>
