<document xml:lang="sma" id="no_id"><header><title/><genre code="admin"/><author><unknown/></author><wordcount>342</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Byjrese-areale-jih-kultuvrevarjelimmie/Areale/Baaetijen-aejkien-dajve-jih-byjresepolitihke-Saepmesne</origFileName><parallel_text xml:lang="nob" location="fremtidig-areal-og-miljoepolitikk-i-sapmi.html"/><parallel_text xml:lang="sme" location="boahtteaiggi-areala-ja-biraspolitihkka-samis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Båetijen aejkien dajve-jïh byjresepolitihke Saepmesne / Areale / Byjrese, areale jïh kultuvrevarjelimmie / Saemiedigkie - Sametinget</p>
<p type="title">Båetijen aejkien dajve-jïh byjresepolitihke Saepmesne</p>
<p xml:lang="sme">19. Skábmamánnu 2015</p>
<p><em type="bold">Saemiedigkieraerie raerieh saemien siebriedahkeste sæjhta akten båetijen aejkien dajve-jïh byjresepolitihkese. Saemiedigkieraerie aktem tjïelkestimmiem buakta Saemiedigkien stoerretjåanghkose goeven. </em></p>
<p>Saemien kultuvre jïh jieleme lea behtjiedimmien nuelesne. Daelie ahkedh jienebh mah eatnemevierhtiej mietie gihtjieh goh mineraalh, tjaetsie- jïh bïegkefaamoe, seamma tïjjen goh ahkedh vaenebh mah goerkesem utnieh aerpievuekien saemien jieledevuekiej åvteste jïh nuhteme eatnemevierhtijste.</p>
<p><em type="bold">Tjïelke gïele </em></p>
<p><em type="bold">- Saemiedigkie tjuara aktem tjïelke gïelem utnedh dajve- jïh byjresepolitihkesne. Dan åvteste daerpies politihkesuerkiem gïehtjedidh jïh vuarjasjidh, jïh tjïelke ulmieh jïh mierieh Saemiedigkien politihkese hammoedidh jaepiej åvtese, saemiedigkieraerie Thomas Åhrén jeahta. </em></p>
<p>Åhrén jeahta Saemiedigkie tjuara akte vihkeles premissedeallahtæjja, faamoereerije jïh rååresjimmieguejmie årrodh dejnie gyhtjelassine dajve- jïh byrjeseligke haestemi bïjre mej uvte saemien siebriedahke tjåådtje dovne åeniebasse jïh guhkiebasse.</p>
<p><em type="bold">- Mijjieh edtjebe meatan årrodh sjæjsjalimmieh vaeltedh guktie mijjen aerpievuekien dajvh edtjieh reeresovvedh båetijen aejkien, dan åvteste daate lea mijjen båetijen aejkien bïjre, saemiedigkieraerie Thomas Åhrén jeahta. </em></p>
<p><em type="bold">Böörede jeenjesh meatan årrodh </em></p>
<p>Saemiedigkieraerien tjïelkestimmie dajven jïh byjresen bïjre maam stoerretjåanghkose buakta goeven lea akte bielie dehtie barkoste aktine orre dajve- jïh byjresebïevnesinie, Akte bïevnese mij edtja bijjemes jïh guhkiebasse våaroehtimmieh bïejedh Saemiedigkien politihkese dajve- jïh byjresegyhtjelassine.</p>
<p><em type="bold">- Saemiedigkieraerie sæjhta dovne voenges siebriedahkh, siebrieh, dotkemebyjresh, tjïelth jïh staateles åejvieladtjh bööredidh meatan årrodh haestemi jïh vaastoej bïjre dajve- jïh byjresepolitihkesne digkiedidh, Åhrén jeahta. </em></p>
<p><em type="bold">Vierhtiedåehkie jïh faageseminaare </em></p>
<p><em type="bold">-Mijjieh aktem vierhtiedåehkiem tseegkeme mij edtja gïehtjedidh guktie daan beajjetje reereme miehtjiesdajvijste lea daerpiesvoetide sjïehtedamme dejtie mah miehtjiesdajvide nuhtjieh, Åhrén jeahta. </em></p>
<p xml:lang="nob">http://www.sametinget.no/Miljoe-areal-og-kulturvern/Areal/Etablerer-ressursgruppe-for-utmark</p>
<p>Goh akte bielie daehtie barkoste saemiedigkieraerie aaj ovmessie dotkijh jïh daajroebyjresh bööredamme tjaalegh ovmessie aamhtesi bïjre tjaeledh. Daajroevåarome vierhtiedåehkeste jïh dotkijijstie edtja goh våarome årrodh rååresjimmietjåanghkojde Saemiedigkien jïh saemien voenges siebriedahki jïh siebriej gaskem.</p>
<p><em type="bold">Saemiedigkie aktem faageseminaarem hööltie Tromsøesne gålkoen 25. jïh 26. b gusnie dotkijh sijjen tjaalegh buektieh. </em></p>
<p xml:lang="nno">http://www.sametinget.no/Kalender/Fremtidig-areal-og-miljoepolitikk-i-Sapmi-fagseminar</p>
<p>Saemiedigkieraerie sæjhta raerieh aamhtesi bïjre utnedh mejtie byöroe digkiedidh bïevnesisnie. Gaajhkesh maehtieh raeriejgujmie båetedh.</p>
<p>Maehtede raeride diekie seedtedh: biras@samediggi.no</p>
<p>Soejkesjen mietie edtja bïevnesem Saemiedigkien gïetedæmman buektedh jaepien 2016.</p>
<p><em type="bold">Vielie bïevnesh: Saemiedigkieraerie Thomas Åhrén, 908 39 663 </em></p>
<p><em type="bold">Daesnie tjïelkestimmie: </em></p>
<p xml:lang="nno">http://innsyn.e-kommune.no/innsyn_sametinget_norsk/wfdocument.ashx?journalpostid=2015028983&amp;dokid=613336&amp;versjon=1&amp;variant=P&amp;</p>
<p><em type="bold">Lohkh vielie: </em></p>
<p xml:lang="nob">http://www.sametinget.no/Miljoe-areal-og-kulturvern/Areal/Sametingsmelding-om-areal-og-miljoepolitikk-Invitasjon-til-innspill</p>
</body></document>
