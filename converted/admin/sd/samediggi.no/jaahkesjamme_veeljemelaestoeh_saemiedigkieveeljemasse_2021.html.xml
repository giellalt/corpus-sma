<document xml:lang="sma" id="no_id"><header><title>Jååhkesjamme veeljemelæstoeh saemiedigkieveeljemasse 2021 - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>307</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/dahkkiduvvam-valggalissta-2021-samedikkevalggaj.15181.aspx?sprak=14</origFileName><parallel_text xml:lang="nob" location="godkjente_valglister_til_sametingsvalget_2021.html"/><parallel_text xml:lang="sme" location="dohkkehuvvon_valgalisttat_2021_samediggevalggaide.html"/><parallel_text xml:lang="smj" location="dahkkiduvvam_valggalissta_2021_samedikkevalggaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Jååhkesjamme veeljemelæstoeh saemiedigkieveeljemasse 2021</p>
<p><em type="italic">Saemiedigkien veeljememoenehtse lea læstoeraeriestimmide saemiedigkieveeljemasse 2021 jååhkesjamme </em>. <em type="italic">Tjåanghkan 58 jååhkesjamme læstoeh. Jeenjemes læstoeh veeljemegievlesne Ávjovárri gusnie 10 læstoeh. </em></p>
<p>Jååhkesjamme veeljemelæstoeh veeljemegievlie 1 Luvlie/Østre (9 læstoeh)</p>
<p>Jååhkesjamme veeljemelæstoeh veeljemegievlie 2 Ávjovárri (10 læstoeh)</p>
<p>Jååhkesjamme veeljemelæstoeh veeljemegievlie 2 Noerhte (8 læstoeh)</p>
<p>Jååhkesjamme veeljemelæstoeh veeljemegievlie 4 Gáisi (9 læstoeh)</p>
<p>Jååhkesjamme veeljemelæstoeh veeljemegievlie 5 Jilliemearoe/Vesthavet (8 læstoeh)</p>
<p>Jååhkesjamme veeljemelæstoeh veeljemegievlie 6 Åarjel-Saepmie (6 læstoeh)</p>
<p>Jååhkesjamme veeljemelæstoeh veeljemegievlie 7 Åarjel-Nöörje (8 læstoeh)</p>
<p>Saemiedigkien veeljememoenehtsen åvtehke Anita Persdatter Ravna lea joekoen madtjele ïedtjine jïh eadtjohkevoetine saemiedigkieveeljemasse.</p>
<p>– Jienebh krirrieh læstoeh buektieh veeljemegievline gusnie eah leah læstoeh åtneme aarebi. Daate meatan mijjen demokratijem Saemiedigkesne nænnoestidh. Dan gaavhtan aaj veeljije stuerebe veeljemefrïjjevoetem jïh nuepiem åådtje politihkem gaavnedh maam sijhtieh dåarjoehtidh.</p>
<p>Veeljememoenehtse lea naan gille ohtsemh gïetedamme gusnie læstoekandidaath leah lutniestimmien bïjre syökeme læstosne tjåadtjodh saemiedigkieveeljemasse. Mijjieh ohtsemidie gïetedamme jïh lutniestimmiem vadteme mieriedimmien 16. § mietie. Veeljememoenehtse aaj ohtsemem gïetedamme jååhkesjimmien bïjre goh saemiepolitihkeles organisasjovne. Daate jååhkesjimmie vadtasovvi.</p>
<p>Såemies læstoeh haestemh åtneme dan åvteste såemies læstoekandidaath eah leah ohtseme jïjtjemse almetjelåhkoen sïjse tjaeledh, jallh læstoekandidaate ij leah vihtiestamme satne krïevenasside illie almetjelåhkosne tjåadtjodh. Læstoeraeriestæjjah leah dellie nuepiem åtneme orre læstoekandidaatigujmie båetedh mierien åvtelen mij lij ruffien 1.b. Gaajhkh jååhkesjamme læstoeh læstoekandidaath utnieh mah leah tjaalasovveme almetjelåhkosne jallh jååhkesjimmiem utnieh goh tjaalasovveme almetjelåhkosne.</p>
<p>– Murreds ahkedh jienebh jïjtjemse Saemiedigkien veeljemelåhkosne tjaelieh. Jienebh orre mah leah jïjtjemse sïjse tjaaleme daelie jïh baajeme jïjtjemse nammoehtidh jïh læstojne tjåadtjodh. Daate vuesehte ïedtje læssene meatan årrodh mijjen saemiepolitihkem baajnehtidh.</p>
<p>Jis edtjh maehtedh saemiedigkieveeljemisnie jïenestidh tjoerh Saemiedigkien veeljemelåhkosne tjåadtjodh. Juktie maehtedh daan tjaktjen saemiedigkieveeljemisnie jïenestidh, dellie mierie jïjtjemdh veeljemelåhkosne tjaeledh ruffien 30.b. 2021.</p>
<p>– Mijjieh gieltege saemiedigkieveeljemen uvte tjåadtjobe. Tjaelieh jïjtjemdh veeljemelåhkoen sïjse, guktie maahtah meatan årrodh saemiepolitihken evtiedimmien baajnehtidh, Saemiedigkien veeljememoenehtsen åvtehke Anita Persdatter Ravna jeahta.</p>
<p>Registreereme veeljemelåhkoen sïjse</p>
<p>Lohkh vielie Saemiedigkien veeljememoenehtsen bïjre</p>
<p>Læstoeraeriestimmie saemiedigkieveeljemasse 2021</p>
<p><em type="italic">Govlehtallije: Saemiedigkien veeljememoenehtsen åvtehke Anita Persdatter Ravna, mob. 91749555 </em></p>
</body></document>
