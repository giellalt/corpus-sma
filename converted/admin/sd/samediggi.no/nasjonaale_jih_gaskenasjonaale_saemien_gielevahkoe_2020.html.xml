<document xml:lang="sma" id="no_id"><header><title>Nasjonaale jïh gaskenasjonaale saemien gïelevåhkoe 2020 - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>330</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/nasjonal-og-internasjonal-samisk-sprakuke-2020.7810.aspx?sprak=14</origFileName><parallel_text xml:lang="nob" location="nasjonal_og_internasjonal_samisk_sprakuke_2020.html"/><parallel_text xml:lang="sme" location="nationala_ja_riikkaidgaskasas_sami_giellavahkku_2020.html"/><parallel_text xml:lang="smj" location="nasjonalalasj_ja_rijkagasskasasj_same_giellavahkko_2020.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Nasjonaale jïh gaskenasjonaale saemien gïelevåhkoe 2020</p>
<p>Saemien gïelevåhkoe 2019 dam hijven barkoem jåarhka, jïh Saemien gïelevåhkose 2020 böörie. Våhkoen 43, lïhkebe nænnoestamme golken 19.-25.b., lea daan jaepien gïelevåhkoe. Våhkoen ulmieh dah saemien gïelh vååjnesasse buektedh jïh voerkesvoetem saemien gïeli bïjre sjugniedidh.</p>
<p>Ulmie saemien gïelevåhkojne lea dah saemien gïelh vååjnesasse buektedh byjjes rommesne, daajroem saemien gïeli jïh kultuvren bïjre lutnjedh jïh statusem lutnjedh saemien gïelide. Dah golme saemiedigkieh Nöörjesne, Sveerjesne jïh Såevmesne vaajtelibie edtjieh saemien gïelh govledh, vuejnedh jïh åtnose vaeltedh gaajhkine sïebredahkesuerkine gïelevåhkoen mietie.</p>
<p>- Mijjieh sïjhtebe mijjen ræjhkoes gïelh juekedh abpe sïebredahkesne jïh Saepmesne, jïh stuerebe eadtjohkevoetem sjugniedidh raasti rastah. Dïhte luste mijjieh ellies våhkoem voerkes årrodh mijjen saemien gïelide, saemiedigkiepresideente Aili Keskitalo jeahta.</p>
<p>Gïelevåhkoe 2019 lij dan soe hijven gusnie gellie öörnemh jïh darjomh tjïrrehtamme gïelevåhkoen mietie. Hans Majestet Kong Harald IV lij Karasjohkesne, tjïelth, privaate jïh byjjes institusjovnh jïh jeatjah aktöörh lin meatan dah saemien gïelh vååjnesasse buektedh voenges jïh sosijaale medijinie.</p>
<p>Dan nöörjen saemiedigkiepresideenten duekesne aaj dah såevmien jïh sveerjen presideenth aaj. Dïhte sveerjen saemiedigkiepresideente Per-Olof Nutti meala saemien åålmegidie lea saemien gïeli gorredimmiem vihkeles guktie saemien kultuvre jåarhka jïh dan bïjre bievnedh. Saemiedigkiepresidente Aili Keskitalo, saemiedigkiepresidente Per-Olof Nutti og saemiedigkiepresidenteTuomas Aslak Juuso</p>
<p>- Gïele lea leahpa guktie jieliemasse tjaangedh. Aajhteme gïelese leah maanaj jïh noeri gïelemaahtoem jielemetjïrkese juktie maanah leah gïelen båetije kultuvreguedtijh, Per-Olof Nutti jeahta.</p>
<p>Tuomas Aslak Juuso gaajhkh haasta meatan årrodh dennie gïelebarkosne guktie saemien gïelh vååjnesasse buektedh.</p>
<p>- Dïhte maahta dan aelhkies årrodh guktie naan baakoeh lïeredh, jallh buerie båeteme tjaeledh saemiengïelesne dov bovren ålkolen. Dïhte ajve kreatijvetehte mij maahta datnem tjöödtjestidh, Tuomas Aslak Juuso jeahta.</p>
<p><em type="italic">Saemiej gïeli bïjre: </em></p>
<p>Dah leah 11 saemien gïelh abpe saemien årromedajvesne. Gaskenasjonaale ektiedimmesne gaajhkh saemien gïelh leah gohtjesovveme håvhtadihks, itjmies håvhtadihks jallh mahte nåhkehtamme gïelh.</p>
<p>Saemien gïeledajvh leah aerpievuekien mietie bieline Nöörjeste, Sveerjeste, Såevmeste jïh Russlaanteste. Kola-njaarkeste noerhteluvline Engerdaalan Åarjel-Nöörjesne jïh Eajrese Åarjel-Sveerjesne. Daate dajve Saepmie. Saemien gïelh mah jeenjemesh utnieh daan biejjien leah noerhtesaemien, julevsaemien jïh åarjelsaemien. Pijtesaemien, upmejesaemien jïh luvliesaemien leah aktene orrestimmieboelhkesne Nöörjesne.</p>
</body></document>
