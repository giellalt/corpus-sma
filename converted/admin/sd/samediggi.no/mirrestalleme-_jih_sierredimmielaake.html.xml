<document xml:lang="sma" id="no_id"><header><title>Mïrrestalleme- jïh sïerredimmielaake - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>101</wordcount><conversion_status type="standard"/><availability><free/></availability><multilingual/><origFileName>https://sametinget.no/likestilling/likestilling-mellom-kjonn/likestillings-og-diskrimineringsloven/?sprak=14</origFileName><parallel_text xml:lang="nob" location="likestillings-_og_diskrimineringsloven.html"/><parallel_text xml:lang="sme" location="dassearvo-_ja_vealahanlahka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Mïrrestalleme- jïh sïerredimmielaake</p>
<p><em type="italic">Reakta ij sïerredamme sjïdtedh tjoelen gaavhtan akte almetjereakta mij lea vihtiestamme gelline konvensjovnine. Sïerredimmielaakh leah vihkielommes viehkievierhtie juktie daam reaktam tjåadtjoehtidh. </em></p>
<p>Laake mïrrestallemen bïjre jih narhtome sïerredimmien vööste (mïrrestalleme- jih sïerredimmielaake)  vaarjelimmiem vadta sïerredimmien vööste tjoelen gaavhtan, jis nåajsan jallh permisjovnem åtna baersieldimmien jallh adopsjovnen gaavhtan jïh hokselaavenjassen gaavhtan. Laaken ulmie lea mïrrestallemem eevtjedh tjoeli gaskem. Nyjsenh jïh ålmah edtjieh seamma nuepieh ööhpehtæmman, barkose, kulturelle jïh faageles evtiedæmman utnedh. Dovne nyjsenh jïh ålmah feerhmesuvvieh vaarjelimmeste, jalhts mïrrestalleme- jih sïerredimmielaake mieriedimmien mietie, joekoen ussjede nyjseni sijjiem bueriedidh. Laake barkoevedtiejidie, barkoejieleden siebride jïh byögkeles åejvieladtjide dïedtem vadta eadtjohkelaakan mïrrestallemebarkojne barkedh.</p>
</body></document>
