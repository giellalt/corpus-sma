<document xml:lang="sma" id="no_id"><header><title>Aalkoealmetjegïeli gaskenasjonaale jaepie  - IYIL 2019</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>234</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Dienesjh2/Giele/Aalkoealmetjegieli-gaskenasjonaale-jaepie-IYIL-2019</origFileName><parallel_text xml:lang="nob" location="det-internasjonale-aaret-for-urfolksspraak-iyil-2019.html"/><parallel_text xml:lang="sme" location="riikkaidgaskasas-eamialbmotgiella-jahki-iyil-2019.html"/><parallel_text xml:lang="smj" location="rijkajgasskasasj-alggoalmmukgielaj-jahke-iyil-2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Aalkoealmetjegïeli gaskenasjonaale jaepie  - IYIL 2019</p>
<p>2016 Ektiedamme Nasjovnh (EN) nænnoesti aalkoealmetjegïeli gaskenasjonaale jaepie edtji årrodh jaepien 2019. UNESCO åvtehkedïedtem åtna barkoen åvteste IYIL 2019.</p>
<p>Akte stuvremedåehkie lea tseegkesovveme IYIL 2019:se gusnie gaskem jeatjah gaajhkh tjïjhtje aalkoealmetjedajvh jïh doh staath mah leah dejtie ektiedamme, leah meatan. Saemiedigkiepresidente Aili Keskitalo lea aalkoealmetji tjirkije Arktiske dajven åvteste, jïh akte dejstie åvtehkijstie stuvremedåehkesne.</p>
<p>Ulmie aalkoealmetjesïelejaepine lea aalkoealmetjegielide våajnoes darjodh jïh tsiehkiem daejtie gïelide eevtjedh. Veartenen medtie 7000 gïelijste, jienebh stoerretjuetie gïelh maehtieh gaarvanidh jïh gellieh leah joe gaarvanamme.</p>
<p>Aalkoealmetjegïelh aktene joekoen nåake tsiehkesne. Medtie 2680 gïelh leah håvhtadamme gïelh. UNESCO:n læstosne håvhtadamme gïeli bijjeli, saemien gïelh leah vuarjasjamme goh håvhtadamme jallh itjmies håvhtadamme gïelh.</p>
<list><p type="listitem">Noerhtesaemien håvhtadamme gïele</p>
<p type="listitem">Julev-, kildin-, åarjel-, inari- jïh skoltesaemien leah joekoen håvhtadamme gïelh.</p>
<p type="listitem">Ter-, upmeje- jïh pijtesaemien leah itjmies håvhtadamme gïelh</p>
</list><p>Lissine akkala-kemisaemien vuajnalgamme goh gaarvanamme gïelh UNESCSO:n læstosne gïeli bijjeli.</p>
<p>Aalkoealmetjegïeli gaskenasjonaale jaepien tjïrrh edtja aalkoealmetjegïelh våajnoes darjodh vïjhte åejviesuerkiej tjïrrh:</p>
<list><p type="listitem">Vielie goerkese, liktemebarkoe jïh gaskenasjonaale laavenjostoe ovmessie ïedtjeladtji gaskem</p>
<p type="listitem">Hijven tsiehkieh tseegkedh juktie daajroem juekedh jïh guhkiebasse bievnedh, mah aalkoealmetjh krööhkestieh.</p>
<p type="listitem">Aalkoealmetjegïelh sjïehtesjidh jienebelåhkoegielide jïh aalkoealmetjegïelh meatan vaeltedh nasjonaale politihken sïjse, nasjonaale strategijesoejkesjh jïh nænnoestimmieh</p>
<p type="listitem">Sjïehteladtedh tseegkemen tjïrrh kapasiteeteste</p>
<p type="listitem">Lissiehtimmie jïh evtiedimmie orre daajroen tjïrrh</p>
</list><p xml:lang="nob">Les mer om det internasjonale året for urfolksspråk på denne nettsiden:</p>
<p>Lohkh vielie aalkoealmetjegïeli gaskenasjonaale jaepien bïjre daennie nedtesæjrosne:</p>
<p xml:lang="nno">https://en.iyil2019.org/</p>
<p>Sæjrosne vielie bïevnesh jïh aaj kaarhtem gaavnh mij vuesehte mah öörnedimmieh mah leah ektiedamme IYIL 2019:se.</p>
</body></document>
