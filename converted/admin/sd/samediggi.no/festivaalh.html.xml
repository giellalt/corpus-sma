<document xml:lang="sma" id="no_id"><header><title>Festivaalh - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>187</wordcount><conversion_status type="standard"/><availability><free/></availability><multilingual/><origFileName>https://sametinget.no/kultur/kunst-og-kulturutovelse/festivaler/?sprak=14</origFileName><parallel_text xml:lang="nob" location="festivaler.html"/><parallel_text xml:lang="sme" location="festivalat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Festivaalh</p>
<p><em type="italic">Saemiedigkien lea dåarjoeöörnege festivaalide. Ulmie lea festivaalh mah saemien tjeahpoem jïh kultuvrem vuesiehtieh jïh evtiedieh jïh tjeahpoen jïh kultuvren bïjre bievnieh. </em></p>
<p>Saemien festivaalh leah gellielaaketje jïh stoerre gamtoem vuesiehtieh guktie tjeahpoem jïh kultuvrem åehpiedehtieh. Dah leah seamma tïjjen vihkeles areenah evtiedimmien, orresjugniedimmien jïh profileradimmien gaavhtan joekoen saemien musihkeste jïh vueleste, men aaj jeatjah saemien tjeahposte jïh kultuvreste.</p>
<p>Festivaalh mah ryöktesth dåarjoem åadtjoeh 2020 leah: Riddu Riđđu, Saemien musihkefestivaale Guovdageaidnusne, Márkomeannu, Festivaalh Kárášjohka, Raasten Rastah, Julevsáme vahkko/Julevsaemien våhkoe, Saemien våhkoe Romsesne, Saemien musihkefeestevåhkoe Altesne, Beaskán Luossarock jïh Tjaktjen Tjåanghkoe.</p>
<p>Festivaalh saemien gaavnedimmiesijjieh sjugniedieh fïereguhten dajvide. Dah aaj areenah mah siebriedahkegyhtjelassh jarngesne utnieh mah vihkeles saemien siebriedahkese. Festivaalh eah leah ajve areena juktie saemien musihkem, tjeahpoem jïh kultuvrem vuesiehtidh, men aaj areena gusnie saemien artisth jïh tjiehpiedæjjah gaavnesjieh jïh orre viermieh sjugniedieh, jïh orresjugniedimmien jïh evtiedimmien gaavhtan. Gellie orre prosjekth leah sjugniesovveme sjangeri dåaresth jïh artisti gaskem jienebi laanteraastaj rastah, festivaali gaavhtan. Saemien festivaalh identiteetem sjugniedieh jïh ïedtjem saemien kultuvrese, tjeahpose jïh musihkese lissiehtieh, dovne saemien jïh jeatjah goltelæjjide jïh vuartasjæjjide. Daate vuesehte Saemiedigkie dåarjoeöörnegen tjïrrh festivaalide, hijvenlaakan buektiehtieh saemien kultuvrem vuesiehtidh jïh evtiedidh jïh dan bïjre bievnedh</p>
</body></document>
