<document xml:lang="sma" id="no_id"><header><title/><genre code="admin"/><author><unknown/></author><wordcount>273</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Gaskenasjovnaale-barkoe/Gaskenasjovnaale-aalkoealmetjelaavenjostoe/Heerredimmie-aemielueseste-digkiedamme-sjaedta-EN-n-forumisnie-aalkoealmetjeaamhtesidie</origFileName><parallel_text xml:lang="nob" location="forebygging-av-selvmord-droeftes-paa-fns-permanente-forum-for-urfolkssaker.html"/><parallel_text xml:lang="sme" location="iessoardimiid-eastadeapmi-guorahallojuvvo-on-algoalbmogiid-bissovas-forumis.html"/><parallel_text xml:lang="smj" location="iesjgaaddemijt-hieredit-arvvalattaduvva-an-a-iemealmmugij-assjij-stuoves-forumin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Heerredimmie aemielueseste digkiedamme sjædta EN:n forumisnie aalkoealmetjeaamhtesidie / Gaskenasjovnaale aalkoealmetjelaavenjostoe / Gaskenasjovnaale barkoe / Saemiedigkie - Sametinget</p>
<p type="title">Heerredimmie aemielueseste digkiedamme sjædta EN:n forumisnie aalkoealmetjeaamhtesidie</p>
<p xml:lang="sme">14. Cuoŋumánnu 2015</p>
<p>Saemiedigkiepresidente Aili Keskitalo lea meatan ihkuve forumisnie aalkoealmetjeaamhtesidie New Yorkesne voerhtjen minngiegietjesne. Noerh, jïjtjeirhkeme ïh aemielueseme lea akte dejstie aamhtesijstie mejnie Saemiedigkie ååntjestallajoekoen daan jaepien.</p>
<p>Fïerhten jaepien EN:n ihkuve forume aalkoealmetjeaamhtsidie New Yorkesne öörnesåvva. Daan jaepien sesjovne lea voerhtjen 20.b. raejeste suehpeden 1.b. 2015 raajan.</p>
<p>Saemiedigkieraereste presidente Aili Keskitalo jïh raerien göökte politihkeles raeriestæjjah Runar Myrnes Balto jïh John Bernhard Henriksen leah meatan. Saemiedigkien noerepolitihkeles moenehtsistie (SUPU) Ida Ristiinna Hætta Ophaug meatan daan jaepien.</p>
<p><em type="bold">Sjyöhtehke saemide </em></p>
<p>Jienebh aamhtesh mejgujmie Saemiedigkie ååntjestalla. Dïhte guhkiebasse barkoe veartenekonferanseste aalkoealmetji bïjre jïh dan galhkuvetjaalege jaepeste 2014. Edtja aamhtesem gïetedidh forumen voestes biejjien.</p>
<p>Seamma tïjjen akte seminaare öörnesåvva Columbia University'sne boelhken voerhtjen 24.-26. b. sisvegen bïjre veartenekonferansen galhkuvetjaalegisnie, gusnie Saemiedigkie sæjhta meatan årrodh.</p>
<p>http://www.columbia.edu/cu/cser/downloads/UiTColumbiaSeminar.pdf</p>
<p>Mubpien våhkoen edtja tjïrrehtimmiem EN:n bæjhkoehtimmeste aalkoealmetji reaktaj bïjre gïetedidh, jïh iktesth leah sjyöhtehke Saemiedægkan dam goltelidh.</p>
<p><em type="bold">- </em><em type="bold">Saemiedigkie aaj aavode daajroem åadtjodh mah åssjaldahkh mah gååvnesieh forumen båetijen barkoen bïjre, dan åvteste dæjman bïeljelin dah sïjhtin vuartasjidh mejtie jeatjah vuekieh jïh nuepieh gååvnesieh forumem orrestidh, saemiedigkiepresidente Aili Keskitalo jeahta. </em></p>
<p><em type="bold">Aemielueseme jïh jïjtjeirhkeme </em></p>
<p>Aamhtese daennie sesjovnesne lea noerh, jïjtjeirhkeme jïh aemielueseme.</p>
<p><em type="bold">-Daate akte stoerre dåeriesmoere maam joekoen jïjnjh aalkoealmetjesiebriedahkh dååjroeh, jïh mij varke råajvarimmieh kreava juktie nåake evtiedimmiem heerredidh. Gosse jielede nåhka dellie dïhte aaj akte siebriedahkedåeriesmoere, jïh akte stoerre vaejvie dejtie mah baetsieh saemien dajvine, saemiedigkiepresidente Aili Keskitalo jeahta. </em></p>
<p><em type="bold">-Aamhtese vihkeles mijjese jïh mijjieh sïjhtebe mijjen dååjrehtimmiej bïjre soptsestidh juktie jïjtjeirhkemem jïh aemieluesemem heerredidh, Keskitalo jeahta. </em></p>
<p><em type="bold">Govlehtallije: Saemiedigkiepresidente Aili Keskitalo, 971 29 305 </em></p>
<p><em type="bold">Lohkh vielie: </em></p>
<p xml:lang="sme"><em type="bold">http://undesadspd.org/IndigenousPeoples.aspx </em></p>
</body></document>
