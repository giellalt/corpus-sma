<document xml:lang="sma" id="no_id"><header><title>Dåarjoeöörnegh kombinasjovne- jïh miehtjiesjieliemidie tseegkie - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>271</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/etablerer-stotteordning-for-kombinasjons-og-utmarksnaringer.17890.aspx?sprak=14</origFileName><parallel_text xml:lang="nob" location="etablerer_stotteordning_for_kombinasjons-_og_utmarksnaeringer.html"/><parallel_text xml:lang="sme" location="lotnolasealahusaide_ja_meahcceealahusaide_asahuvvo_doarjjaortnet.html"/><parallel_text xml:lang="smj" location="dallat_doarjjaardnigav_tjoahkke-_ja_alggoednamaeladusajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Dåarjoeöörnegh kombinasjovne- jïh miehtjiesjieliemidie tseegkie</p>
<p><em type="italic">Saemiedigkieraerie raereste jïjtse dåarjoeöörnegem tseegkedh kombinasjovne- jïh miehtjiesjieliemidie. Budsjedteraeriestimmesne 2022 raeriestieh 1,5 millijovnh kråvnah öörnegasse læjkodh. </em></p>
<p>– Miehtjiesdorjesh leah gaskem jeatjah njaelkie, nænnoes beapmoe lïhkebistie. Dah leah hearskoes beapmoeh mejtie mijjieh sïjhtebe jienebh edtjieh sijjen beapmoebuertine utnedh, saemiedigkiepresideente Silje Karine Muotka jeahta.</p>
<p>Dan åvteste sov voestes budsjedtese saemiedigkiepresideentine sjïehteladta guktie dah mah sijhtieh miehtjiesjielieminie gïehtelidh, aelhkebelaakan maahta geajnoem gaavnedh ekonomeles dåarjose.</p>
<p>– Vierhtieh leah stoerre jïh nuepieh gaajh stoerre. Måjhtelh gaajhkh nuepieh muerjiejgujmie jïh jaevriegööleminie. Sïjhtebe dåarjoehtidh dejtie mah nænnoes roehtsigujmie saemien aerpievuekine jïh kultuvresne sijhtieh jieliemassem miehtjiesjieliemijstie utnedh. Daate båetijen aajkan sjeahta jïh leah monnehke, Muotka jeahta.</p>
<p>Dïhte mubpie råajvarimmie öörnegen sisnjelen lea kombinasjovnegïehtelimmie aalkoejieliemidie.</p>
<p>– Mijjese mearoesaemide göölijebåanta akte garmeres institusjovne. Jaepien 2022 nuepieh jielemesjïehtedæmman leah eantan stuerebe goh aarebi, jïh mijjieh edtjebe dåarjodh, Muotka jeahta.</p>
<p>Öörnege illedahkine sjædta saemiedigkieraerien jarkelimmien gaavhtan aalkoejielemedåarjoste.</p>
<p>– Desnie gusnie aarebi lij akte dåarjoeöörnege gaajhkide aalkoejieliemidie, daelie jïjtsh öörnegh jåartabårran, båatsose, göölemasse jïh kombinasjovne- jïh miehtjiesjieliemidie båetieh, Runar Myrnes Balto jeahta, saemiedigkieraerie guhte dïedtem åtna budsjedten åvteste.</p>
<p>Dïhte jeahta daelie aelhkebe sjædta dejtie mah edtjieh syökedh.</p>
<p>– Sïjhtebe edtja aelhkie årrodh dovne dåarjoeöörnegidie gaavnedh, jïh ij goh unnemes bijjieguvviem åadtjodh prioriteeremi jïh njoelkedassi bijjeli. Dan gaavhtan sån jienebh ohtsemh båetieh. Aalkoejielemh edtjieh hijven mieriekrïevenassh utnedh Saepmesne, jïh bielie mijjen politihkeles prosjekteste lea dïsse hoksedh doh minngebe jaepieh, Myrnes Balto minngemes jeahta.</p>
<p>Saemiedigkien soejkesje- jïh finaansemoenehtse budsjedtem 2022 gïetede våhkoen 47 jïh Saemiedigkien stoerretjåanghkoe dam nænnoste våhkoen 49.</p>
<p><em type="italic">Jis gihtjehtimmiem sïjhth jallh dov leah gyhtjelassh, gaskesadth saemiedigkiepresidentem Silje Karine Muotka (NSR), tlf. +47 984 87 576, silje.karine.muotka@samediggi.no , jallh saemiedigkieraeriem Runar Myrnes Balto (NSR), +47 977 73 778, runar.myrnes.balto@samediggi.no </em></p>
</body></document>
