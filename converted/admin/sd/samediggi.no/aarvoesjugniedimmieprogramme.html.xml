<document xml:lang="sma" id="no_id"><header><title/><genre code="admin"/><author><unknown/></author><wordcount>155</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Jielemh/Aarvoesjugniedimmieprogramme</origFileName><parallel_text xml:lang="nob" location="verdiskapingsprogrammet.html"/><parallel_text xml:lang="sme" location="arvohahkanprogramma.html"/><parallel_text xml:lang="smj" location="arvvodahko-programma.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Aarvoesjugniedimmieprogramme / Jielemh / Saemiedigkie - Sametinget</p>
<p>Ohtsh dåarjoem</p>
<p type="title">Aarvoesjugniedimmieprogramme</p>
<p>Dïhte bijjemes ulmie saemiedigkien aarvoesjugniedimmieprogrammine lea aarvoesjugniedimmiem lissiehtidh innovatijve jielemekombinasjovnine jïh saemien fealadassesne.</p>
<p>Politihkere gïen diedte</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="nob">Nordre</p>
<p>Kombinasjovnh joekehts jielemi gaskem lea akte aerpievuekie mij lea sïejhme orreme saemien siebriedahkine. Akte dagkeres jielemesjïehtedimmie nuepieh vadta vaahram burredh jienebh gïehteldimmide. Fuelhkie sæjhta sov dïenesjenuepieh lissiehtidh gosse baalhkah jienebh gïehteldimmijste åådtje. Gellie saemien dajvine vierhtieh fååtesieh, goh arealh, smaave kvotah dovne göölemisnie jïh jåartaburresne. Kombinasjovne jeatjah giehteldimmiejgujmie dorje guktie gåarede dajvine årrodh gusnie ij lij gåaradamme årrodh jis ajve aktem gïehteldimmiem åtneme.</p>
<p>Programme eelki jaepien 2008 jïh råajvarimmieh meatan vaaltasuvvieh fïerhten jaepien Saemiedigkien budsjedtesne. Programmen ekonomeles mierie lea 8,5 mill. kråvnah.</p>
<p>Aarvoesjugniedimmieprogramme jielemekombinasjovnide jïh saemien fealadassese ulmine åtna:</p>
<list><p type="listitem">Maahtoem lissiehtidh tseegkiji luvnie</p>
<p type="listitem">Bïhkedimmiedïenesjem duedtesne veaksahkåbpoe darjodh</p>
<p type="listitem">Noerh duedtiejieliemasse dåårrehtidh</p>
<p type="listitem">Mierietsiehkide bueriedidh miehtjiesdajvejieliemidie</p>
<p type="listitem">Kombinasjovnegïehteldimmiem profileradidh</p>
<p type="listitem">Sjïdtedimmiem lissiehtidh saemien fealadassesne</p>
<p type="listitem">Marijne jielemh sjïehtesjidh goh akte iemie bielie saemien fealadasseste</p>
<p type="listitem">Nåervieveahkam giehpiedidh juktie kvaliteetem bueriedidh dejtie voenges gueliesåarhtide</p>
</list><list/></body></document>
