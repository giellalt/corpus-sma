<document xml:lang="sma" id="no_id"><header><title>Ij tjoelesïerredimmiem jååhkesjh</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>187</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saemiedigkien-bijre2/Arkiv-perioden-2016-2017/Preessebievnesh/Ij-tjoelesierredimmiem-jaaaahkesjh</origFileName><parallel_text xml:lang="nob" location="godtar-ikke-kjoennsdiskriminering.html"/><parallel_text xml:lang="sme" location="ii-dohkket-sohkabealevealaheami.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ij tjoelesïerredimmiem jååhkesjh</p>
<p>Saemiedigkiepresidente Vibeke Larsen ij tjoelesïerredimmiem jååhkesjh maam Sandra Andersen Eira lea dååjreme. – Manne tjarke ovgeahpan gaajhki negatijve vuajnoegujmie mejtie nyjsenæjjah barkoejieliedisnie dååjroeh, dan åvteste daate maahta nyjsenæjjide beltedh barkoeh vaeltedh mejnie jeanatjommesh leah garmanæjjah, Larsen jeahta.</p>
<p>Gålkoen dæjman Sandra Andersen Eira, mij Olderfjovleste Finnmaarhkesne båata, eajhnadovvi jïjtse vïnhtsem åestedh jïh jïjtse barkoedåehkiem seehtedh. Dan mænngan sïerredimmie læssanamme, Sandran mietie.</p>
<p>Eira daan hïeljen vïnhtsedoekiji bïjre soptsesti mah satnine uhtjiestieh, jïh tjirkemesïelth mah satnem pruskiehtieh. Dan åvteste lea noere nyjsenæjja mij vïnhtsem eekie dle dïhte böötesåvva sïerredimmine.</p>
<p><em type="italic">Jaepien 2016 lij 273 nyjsenæjjah ållesth 9138 göölijijstie mah göölemem åejviebarkojne utnin Nöörjesne. Daate lea medtie 3 prosenth. Finnmaarhkesne 5 % nyjsenæjjah mah lin göölijh jaepien 2016 </em><em type="italic">. </em></p>
<p>Goh viertiestimmie dle 13 prosenth nyjsenæjjah mah sïjtebieliem utnieh båatsosne. SDJ-dajvesne medtie 28,6 prosenth nyjsenæjjah mah leah aajhterinie jåartaburresne.</p>
<p><em type="italic">- Taalh vuesiehtieh ij leah jïebnevoete tjoeli gaskem aalkoejielieminie, jïh dan åvteste gaajhkesh dovnesh tjuerieh nyjsenæjjah dåarjoehtidh mah dagkerh barkoeh veeljieh, jïh duestieh nåake vuajnoej bïjre soptsestidh, Larsen jeahta. </em></p>
<p>- Bielelen nyjsenæjjah aalkoejielemh eah sïjhth naan båetijen aejkien utnedh, saemiedigkiepresidente Vibeke Larsen jeahta.</p>
<p><em type="italic">Govlehtallije: </em></p>
<p>Saemiedigkiepresidente Vibeke Larsen +47 941 30 116</p>
</body></document>
