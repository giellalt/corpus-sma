<document xml:lang="sma" id="no_id"><header><title/><genre code="admin"/><author><unknown/></author><wordcount>333</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Jielemh/Kulturejieleme/Sielteevtiedaemman-boeoerede-aaarjelsaemien-dajvesne</origFileName><parallel_text xml:lang="nob" location="inviterer-til-bedriftsutvikling-i-soersamisk-omraade.html"/><parallel_text xml:lang="sme" location="bovde-fitnodatovddideapmai-lullisami-guovllus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sïelteevtiedæmman böörede åarjelsaemien dajvesne / Kulturejieleme / Jielemh / Saemiedigkie - Sametinget</p>
<p type="title">Sïelteevtiedæmman böörede åarjelsaemien dajvesne</p>
<p xml:lang="sme">06. Ođđajagimánnu 2016</p>
<p><em type="bold">Saemiedigkie sïelteevtiedimmine kultuvrejieliemasse nearhka åarjelsaemien dajvesne. Saemiedigkieraerie Silje Karine Muotka gegkeste jïjnjh sjugniedihks entreprenöörh sijhtieh meatan årrodh programmesne mij aalka goevten. </em></p>
<p>Sïelteevtiedimmieprogramme Dáhttu lea orreme Finnmaarhkesne jïh Tromsesne 2014 raejeste. Daate akte programme mij joekoen lea saemien kultuvrejieliemasse. stuvreme Daelie åarjelsaemien dajven våaroe, jïh Saemiedigkieraerie gegkeste jïjnjh sijhtieh meatan årrodh programmesne 2016.</p>
<p><em type="bold">Finnmaarhkesïelte Kreativ Industri mij lea evtiedamme jïh stuvreme programmem stillemen mietie Saemiedigkeste. </em></p>
<p><em type="bold">-Vååjneme Dáhttu lea akte joekoen hijven sïelteevtiedimmievuekie orreme saemien kultuvrejielemesuarkan. Daate akte vihkeles barkoe Saemiedægkan juktie aktem mijjen orre jielemegeajnojste Saepmesne bæjjese bigkedh. Daelie libie joekoen geerjene ihke lea åarjelsaemien dajven våaroe. Mijjieh daejrebe daesnie jïjnjh sjugniedihks entreprenöörh gååvnesieh gaskem jeatjah hammoedimmien, musihken jïh fealadimmien sisnjeli, saemiedigkieraerie Silje Karine Muotka jeahta. </em></p>
<p><em type="bold">Voestes tjåanghkoe Snåasesne </em></p>
<p>Programme aalka Saemien Sijtesne Snåasesne goevten 2016 jïh vaasa aktem jaepiem. Programmesne sijjie gååvnese 12 almetjidie mah åadtjoeh meatan årrodh 3 faagetjåanghkojne. Fïerhte sïelte mij lea meatan maahta lissine raajan 50 raeriestimmietæjmoeh nuhtjedh maehteles sïelteraeriestæjjajgujmie saemien kultuvrejielemen sisnjelen.</p>
<p>Mijjieh haestebe gaajhkesidie mah saemien kåanstine, kultuvrine jïh fealadassine gïehtelieh åarjelsaemien dajvesne Nordlaanten åarjelen luvhtie Åarjel-Trööndelagen gåajkoe Kreativ Industrijem gaskesadtedh juktie vielie bïevnesh åadtjodh programmen bïjre.</p>
<p>Jis sïjhth meatan årrodh dle tjoerh bïeljelidh goevten 1.b. 2016 åvtelen diekie: post@kreativindustri.no</p>
<p><em type="bold">Sjïehtedamme saemien kultuvrejieliemidie </em></p>
<p><em type="bold">Saemiedigkie aktem sisnjelds evalueradimmiem dorjeme Dáhttuste Finnmaarhkesne mij lij boelhken 2014-2015. </em></p>
<p><em type="bold">-Evalueradimmie vuesehte programme hijvenlaakan vååjnoe goh sïelteevtiedæjja kultuvrejielemen sisnjelen. Kultuvrejieleme lea gellielaaketje sov ussjedimmievuekesne jïh sïejhme evtiedimmieprogrammh eah dan åvteste gaajhkesidie sjiehth, Muotka jeahta. Daate programme lea joekoen evtiedamme kultuvrejielemen daerpiesvoetide jïh evtiedimmienuepide. </em></p>
<p><em type="bold">-Evalueradimmesne Dáhttuste joekoen viermie- jïh laavenjostoeektiedimmiem åvtese geasa mij sjædta sïelti gaskem programmesne. Lissine sïelth mah leah meatan orreme, vååjnoeh goh vielie akten ulmien vööste barkedh jïh vielie tjïelkelaakan barka sov jieliemisnie mænngan programme nåhkeme, saemiedigkieraerie Silje Karine Muotka jeahta. </em></p>
<p>Jeenjesh leah meatan orreme programmesne Tromsesne jïh Finnmaarhkesne, daan mearan 36 kultuvrejielemebarkijh meatan orreme.</p>
<p><em type="bold">Vielie bïevnesh: </em></p>
<p>Saemiedigkieraerie Silje Karine Muotka 984 87 576 Kreativ Industri tell. 488 8216</p>
<p xml:lang="nno">Rekrutteringsbrev_Norsk versjon.pdf</p>
<p xml:lang="fin">858,57 kB</p>
</body></document>
