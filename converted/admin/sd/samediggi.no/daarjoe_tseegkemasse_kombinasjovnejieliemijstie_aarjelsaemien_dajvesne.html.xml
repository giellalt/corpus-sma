<document xml:lang="sma" id="no_id"><header><title>Dåarjoe tseegkemasse kombinasjovnejieliemijstie åarjelsaemien dajvesne - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>173</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-etablering-av-kombinasjonsnarings-virksomhet-i-sorsamisk-omrade.8229.aspx?sprak=14</origFileName><parallel_text xml:lang="nob" location="stotte_til_etablering_av_kombinasjonsnaerings-virksomhet_i_sorsamisk_omrade.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dåarjoe tseegkemasse kombinasjovnejieliemijstie åarjelsaemien dajvesne</p>
<p><em type="italic">Saemiedigkieraerie lea 66.000 kråvnah dåarjojne vadteme Appfjell Sïjtese Gaalan tjïeltesne åarjelsaemien dajvesne. </em></p>
<p>Appfjell Sïjte lea aktegsaajhteresïelte mij aadtjen aalkeme. Aajhtere lea Nils Anders Appfjell mij lea noere åarjelsaemien båatsoeburrie</p>
<p>Sïelten vihkeles ulmie lea daajroem åarjelsaemien båatsoen bïjre lissiehtidh ovmessie aktööride, vuesiehtimmien gaavhtan skuvleklaasside jïh sïeltide. Sïelte edtja aaj kuvsjh aerpievuekien daajroen bïjre faalehtidh båatsoen, göölemen, beapmoejurjiehtimmien sisnjeli jïh vielie. Sïelte edtja aaj saemien beapmoem gåassoehtidh jïh daajroem buektedh aerpievuekien saemien kultuvren jïh båatsoen bïjre.</p>
<p>- Mijjieh joekoen madtjele saemien noerem dåarjoehtidh mij edtja jïjtse gïehtelimmiem tseegkedh båatsojne ektine, saemiedigkieraerie Silje Karine Muotka jeahta.</p>
<p>Daate sæjhta åarjelsaemien båatsoem lutnjedh jïh vuesiehtidh nuepie gååvnese gieltegs jielemekombinasjovnh sjugniedidh båatsojne ektine.</p>
<p>Dåarjoe vadtasåvva dåarjoeöörnegistie jeereldihkie jieleme jïh lea prioriteradimmiej mietie. Dej prioriteeti gaskem daan jaepien lea råajvarimmieh mah stoerre orresjugniedimmiem jïh sïelteevtiedimmiem vedtieh, lissine råajvarimmide mah lissiehtamme åesiestimmiem vedtieh giedtsies beapmoste jïh jeatjah beapmoedorjesijstie saemien dajvijste, jïh råajvarimmieh mah gïehtelimmieh vedtieh mah dïenestem vedtieh miehtjiesjielemi jïh kombinasjovnejielemi sisnjeli.</p>
<p><em type="italic">Jis gyhtjelassh jallh gihtjehtimmie, gaskesadth Silje Karine Muotka, mob. +47 984 87 576, silje.karine.muotka@samediggi.no </em></p>
</body></document>
