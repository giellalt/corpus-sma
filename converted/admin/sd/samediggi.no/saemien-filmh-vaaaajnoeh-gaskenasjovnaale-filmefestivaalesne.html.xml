<document xml:lang="sma" id="no_id"><header><title/><genre code="admin"/><author><unknown/></author><wordcount>181</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Kultuvrejieleme/Kaaanste-jih-kultuvrebarkoe/Saemien-filmh-vaaaajnoeh-gaskenasjovnaale-filmefestivaalesne</origFileName><parallel_text xml:lang="nob" location="samiske-filmer-vises-paa-internasjonal-filmfestival.html"/><parallel_text xml:lang="sme" location="sami-filmmat-cajehuvvojit-riikkaidgaskasas-filbmafestivalas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemien filmh vååjnoeh gaskenasjovnaale filmefestivaalesne / Kåanste- jïh kultuvrebarkoe / Kultuvrejieleme / Saemiedigkie - Sametinget</p>
<p type="title">Saemien filmh vååjnoeh gaskenasjovnaale filmefestivaalesne</p>
<p xml:lang="sme">08. Golggotmánnu 2015</p>
<p><em type="bold">Saemiedigkiepresidente Aili Keskitalo lea stïeresne gaskenasjovnaale filmefestivaalesne imagineNATIVE Torontesne rïhkeden 14. - 18.b. </em></p>
<p>The imagineNATIVE Film + Media Arts Festival lea akte aalkoealmetji meedija- jïh kåanstefestivaale, mij öörnesåvva fierhten jaepien Torontosne Canadesne.</p>
<p><em type="bold">Lohkh vielie festivaalen bïjre: </em>http://www.imaginenative.org/home/ </p>
<p>Saemien filmh vååjnoeh festivaalesne nommen nuelesne: <em type="bold">International spotlight on The Sapmi nation </em>. Daej biejjiej aaj akte paneledigkiedimmie öörnesåvva saemien filmi bïjre. </p>
<p xml:lang="nno">http://www.imaginenative.org/home/spotlight/2015</p>
<p><em type="bold">-Joekoen hijven vuejnedh saemien filmebyjrese lea meatan sisvegem sjugniedidh aktene dan vihkeles filmefestivaalesne aalkoealmetjefilmide. Festivaale akte sjïere nuepie saemide saemien filmh åehpiedehtedh gaskenasjovnaale vuartasjæjjide. Dan åvteste Saemiedigkie vuajneme vihkeles saemien filmh dåarjodh, gaskem jeatjah libie meatan årrome beetnegh dåarjodh filmide mah meatan filmesne <span type="quote" xml:lang="sme">"7 Sámi stories"</span>. Daesnie Gaskenasjovnaale Saemien Filmeinstituhte aktem hijven barkoem dorje mij våaromem beaja akten sjïdtije saemien filmeindustrijese. Manne jaahkam mijjieh varke åadtjobe vuejnedh saemien spïelefilmh mejtie noere saemien filmesjugniedæjjah leah dorjeme, saemiedigkiepresidente Aili Keskitalo jeahta. </em>Saemiedigkie lea 150 stoerretjuetie kråvnah dåårjeme ihke saemieh leah meatan festivaalesne. <em type="bold">Vielie bïevnesh: </em>Saemiedigkiepresidente Aili Keskitalo, 971 29 305 </p>
</body></document>
