<document xml:lang="sma" id="no_id"><header><title>Daelie superstipendem åadtjoeh</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>188</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Dienesjh2/Lierehtimmie-jih-learoevierhtieh/Daelie-superstipendem-aaadtjoeh</origFileName><parallel_text xml:lang="nob" location="klart-for-superstipend.html"/><parallel_text xml:lang="sme" location="dal-oaccut-superstipeandda.html"/><parallel_text xml:lang="smj" location="dalla-oattjo-superstipendav.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Daelie superstipendem åadtjoeh</p>
<p><em type="italic">Saepmie jienebh saemiengïeleldh lohkehtæjjah daarpesje maanagïertesne jïh maadthskuvlesne. Saemiedigkie dan åvteste superstipendem 50.000 kråvnine vadta studentide daej ööhpehtimmiej sisnjeli </em><em type="italic">. </em></p>
<p xml:lang="nno">VIDEO | Roger Manndal</p>
<p>Jaepien 2018 raejeste Saemiedigkie <span type="quote" xml:lang="dan">“superstipendem”</span> 50.000 kråvnine vadta fïerhten jaepien dejtie mah maadthskuvlelohkehtæjjaööhpehtimmiem saemiengïeline faagegievlesne jallh maanagïertelohkehtæjjaööhpehtimmiem vaeltieh.</p>
<p>Saemiendigkien stoerretjåanghkoe lea nænnoestamme ajve studenth maanagïertelohkehtæjjaööhpehtimmesne jïh ovmessie lohkehtæjjaööhpehtimmine stipendem jollebe ööhpehtæmman Saemiedigkeste åadtjoeh daan jaepien , dan åvteste joekoen gellie saemiengïeleldh lohkehtæjjah maanagïertesne jïh maadthskuvlesne fååtesieh.</p>
<p>Tjaktjen 2018 maasterinie åarjel- jïh julevsaemien lohkehtæjjaööhpehtimmesne 1-7 aalka Noerhte Universiteetesne , mearan Saemien Jïlleskuvle sov maadthskuvlelohkehtæjjaööhpehtimmiejgujmie 1-7 jïh 5-10 eelki tjaktjen 2017. Studenth daejnie ööhpehtimmine maehtieh stipendem dåastodh Saemiedigkeste. Superstipende aaj vadtasåvva dejtie mah saemien voestes- jallh mubpiengïeline åtneme jåarhkeskuvlesne jïh mah maasterem vaeltieh maadthskuvlelohkehtæjjaööhpehtimmesne saemien gïeline goh jïjtse faage, jallh maanagïertelohkehtæjjaööhpehtimmesne. Saemiedigkien stipendenjoelkedassh daesnie gaavnh .</p>
<p>Lissine lohkehtæjjah barkoem åadtjoeh ööhpehtimmien mænngan, joekoen åajvoeh öörnegh aaj tseegkesovveme juktie lohkehtæjjaööhpehtæmman skreejrehtidh. Statens lånekasse studijelaajkoem tjeavede dejtie mah lohkehtæjjaööhpehtimmiem vaeltieh normeradamme tïjjen sisnjelen, jïh jïjtse öörnegh åtna Noerhte-Nöörjese jïh dejtie mah saemien vaeltieh goh akte bielie lohkehtæjjaööhpehtimmeste. Lohkh vielie njoelkedassi bïjre Statens lånekassen nedtesæjrojne daesnie jïh daesnie .</p>
<p>Ohtsememierie jollebe ööhpehtæmman lea voerhtjen 15. b.</p>
</body></document>
