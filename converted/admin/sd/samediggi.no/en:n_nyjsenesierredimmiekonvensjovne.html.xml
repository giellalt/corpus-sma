<document xml:lang="sma" id="no_id"><header><title>EN:n nyjsenesïerredimmiekonvensjovne - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>159</wordcount><conversion_status type="standard"/><availability><free/></availability><multilingual/><origFileName>https://sametinget.no/likestilling/likestilling-mellom-kjonn/fns-kvinnediskrimineringskonvensjon/?sprak=14</origFileName><parallel_text xml:lang="nob" location="fns_kvinnediskrimineringskonvensjon.html"/><parallel_text xml:lang="sme" location="on_nissonvealahankonvensuvdna.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">EN:n nyjsenesïerredimmiekonvensjovne</p>
<p><em type="italic">EN:n Nyjsenesïerredimmiekonvensjovne edtja hoksedh nyjseni leah seamma reaktah goh ålmah. </em></p>
<p>Konvensjovne våaroeminie åtna doh vihkielommes almetjereaktah, fïerhten almetjen vyörtegsvoetem jïh aarvoem, jïh seamma reaktah ålmide jïh nyjsenidie. Konvensjovne sïerredimmiem nyjsenijstie åtna goh fïerhte joekehtsgïetedimmie, ålkoestimmie jallh gaertjiedimmie tjoelen gaavhtan, mij illedahkine jallh ulmine åtna nåhkehtidh jallh giehpiedidh jååhkesjimmiem, niktemem jallh tjirrehtimmiem nyjseni almetjereaktijste, jïh vihkeles frijjevoeth politihkeles, ekonomeles, sosijaale, kulturelle, sivijle jallh fïerhte jeatjah suerkesne, saaht mij sivijle statuse lea, jïh mïrrestalleminie ålmaj jïh nyjseni gaskem goh aalkoe.</p>
<p>Konvensjovne lea reaktaj bïjre dovne privaate jieliedisnie jïh byjjes reaktaj bïjre siebriedahkesne. Konvensjovne ij naan sjïere nænnoestimmieh aalkoe-åålmegidie utnieh, men gaajhkesåarhts sïerredimmiem nyjsenijstie ovmessie areenine ållermaahta  .</p>
<list><p type="listitem">Lohkh EN:n nyjsenesïerredimmiekonvensjovnem</p>
</list><p>EN:n nyjsenesïerredimmiemoenehtse (CEDAW), mesnie 23 tjiehpijh nyjsenereaktaj sisnjeli, tjirrehtimmiem Nyjsenesïerredimmiekonvensjovneste vååksjede. Staath jaabnan moenehtsasse reektieh.</p>
<p>Nyjsenemoenehtse reektehtsidie goerehte, aaj bïevnesh jeatjah gaaltijijstie, jïh staatide sov tjoeperdimmieh jïh juvnehtimmieh seedtie sov vïhtesjimmiej tjïrrh. Moenehtse sïejhme juvnehtimmieh jïh raeriestimmieh buakta. Juvnehtimmieh sijjen våaromem utnieh konvensjovnen sisvegisnie jïh teemine jïh staatide stuvresuvvieh.</p>
</body></document>
