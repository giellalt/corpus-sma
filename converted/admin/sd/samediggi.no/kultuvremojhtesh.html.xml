<document xml:lang="sma" id="no_id"><header><title/><genre code="admin"/><author><unknown/></author><wordcount>765</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Byjrese-areale-jih-kultuvrevarjelimmie/Kultuvremojhtesh</origFileName><parallel_text xml:lang="nob" location="kulturminner.html"/><parallel_text xml:lang="sme" location="kulturmuittut.html"/><parallel_text xml:lang="smj" location="kulturmujto.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Kultuvremojhtesh / Byjrese, areale jïh kultuvrevarjelimmie / Saemiedigkie - Sametinget</p>
<p type="title">Kultuvremojhtesh</p>
<p>Saemiedigkie lea reeremeåejvieladtjine orreme saemien kultuvremojhtesi åvteste abpe Nöörjesne mænngan 2001. Saemien kultuvremojhtesh leah gaavnoes daan beajjetje saemien årromedajvine, Hedmaarhken luvhtie åarjene, Finnmaarhken gåajkoe noerhtene. Aarebi dah saemieh årroejin jïh dajvh nåhtadin vielie åarjebe jïh jilliebasse. Mijjieh saemien kultuvremojhtesh aaj daesnie gaavnebe.</p>
<p>Politihkere gïen diedte</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="nob">Sørsamisk</p>
<p>Daaletje</p>
<p>Dåarjoeh saemien kultuvremojhtesevaarjelæmman</p>
<p>Vuesiehtimmie saemien dåaroehistovrijistie, goerehtalleme saemien kultuvregï...</p>
<p>Lohkh jienebh</p>
<p>Jïjnjh orre saemien kultuvremojhtesh Balsfjovlen jïh Hammerfesten gaskesne</p>
<p>Juktie Statnett lea soejkesjamme aktem orre straejmieledningem Balsfjovlen j...</p>
<p>Lohkh jienebh</p>
<p>Vuesieh gaajkesh saakh</p>
<p><em type="bold">Mij lea saemien kultuvremojhtesh? </em></p>
<p>Kultuvremojhteselaaken mietie dle kultuvremojhtesh «gaajhkh gïejh almetji darjoemijstie mijjen fysiske byjresisnie, daan nuelesne sijjieh gusnie histovrijen heannadimmieh orreme, jallh leah jaahkose jallh aerpievuakan ektiedamme. Kultuvrebyjresh leah dajvh gusnie kultuvremojhtesh leah akte bielie aktede stuerebe elliesvoeteste jallh ektiedimmeste. Maahta akte båatsoesaemien gåetie-jallh låavthgåetiesijjie jallh giedtieaevjie årrodh, vijremesvaalkh, vuetjemesijjieh jïh bearkoevåarhkoeh, akte mearoesaemien sijjie gåetiejgujmie, naevstine jïh mearoebåvvine, jallh akte jaevrie gaelmiesååligujmie jïh sjïelesijjiejgujmie. Akte kultuvrebyjrese maahta aaj dajvh årrodh gusnie histovrijen heannadimmieh orreme jallh leah jaahkose jallh aerpievuakan ektiedamme, jïh dannasinie ij leah iktegisth akte eatneme maam almetjh tsevtseme.</p>
<p>Kultuvremojhteselaaken tjïrrh dle edtja kultuvremojhtesh jïh kultuvrebyjresh vaarjelidh goh gaaltijh daajroen, dååjresen jïh identiteeten gaavhtan, jïh goh båetijen aejkien åtnoevierhtie.</p>
<p>Saemien kultuvremojhtesh leah fysiske væhtah mah vuesiehtieh saemieh desnie orreme, jïh leah vihkeles idtentiteeten jïh reaktaj gaavhtan.</p>
<p><em type="bold">Barkoesuerkie: </em></p>
<list><p type="listitem">Mijjieh govlehtimmieinstanse arealeaamhtesinie seammalaakan goh fylhkentjïelth</p>
<p type="listitem">Mijjieh bïhkedibie aajhteridie saemien gåetijste mah leah vaarjelamme, jïh mejtie maahta vaarjelidh</p>
<p type="listitem">Mijjieh vïhtesjadtebe, öörnedibie jïh gorredibie saemien kultuvremojhtesh jïh kultuvrebyjresh</p>
<p type="listitem">Mijjieh saemien kultuvrehistovrijem jïh aerpievuekiedaajroem vihtiestibie</p>
<p type="listitem">Mijjieh reeremesoejkesjh stealladibie</p>
</list><p><em type="bold">Arealepolitihken ulmie: </em></p>
<list><p type="listitem">Monnehke nuhteme arealijste jïh vierhtijste saemien dajvine, mij våaromem åtna saemien histovrijesne jïh saemien aarvojne.</p>
</list><p><em type="bold">Kultuvremojhtesepolitihken ulmieh: </em></p>
<list><p type="listitem">Saemien kultuvremojhtesh jïh byjresh vaarjelidh, gorredidh jïh våajnoes darjodh</p>
<p type="listitem">Daajroem saemien aerpievuekien jïh histovrijen bïjre veaksahkåbpoe darjodh, jïh aaj våaromem juktie saemien kultuvremojhtesh gorredidh jïh vaarjelidh</p>
<p type="listitem">Saemien kultuvremojhtesh reeredh mah våaromem utnieh jïjtse histovrijsne jïh jïjtsh aarvojne</p>
</list><p><em type="bold">Råajvarimmieh: </em></p>
<list><p type="listitem">Saemien kultuvremojhtesh vïhtesjadtedh feeltebarkoen tjïrrh</p>
<p type="listitem">Saemien kultuvrehistovrijem jïh aerpievuekien daajroem vihtiestidh gihtjehtimmiej tjïrrh</p>
<p type="listitem">Voernges, regijovnale jïh voenges åejvieladtjigujmie jïh aktöörigujmie laavenjostedh</p>
<p type="listitem">Dåarjoeöörnegh</p>
</list><p><em type="bold">Guktie daejnie barkebe </em></p>
<list><p type="listitem"><em type="bold">Arealereereme </em></p>
</list><p>Saemien kultuvremojhtesh mah leah båarasåbpoe goh 100 jaepieh lea jïjtsistie vaarjelamme, aaj gåetieh. Jïjtsistie vaarjelamme kultuvremojhtesh aktem jïjtsistie vaarjelimmiem utnieh gaajhki råajvarimmiej vööste mah maehtieh leajmoedidh jallh slahtjehtidh, jallh sertemen, jeatjahtehtemen, gaptjemen jallh vesties skeemmemen vööste, aaj visuelle skeemmeme.</p>
<p>Saemiedigkie tjuara ohtsemem åadtjodh jis edtja dagkaridie darjojde darjodh. Rïektesisnie daate lea gaajhkesåarhts lissiebigkemedarjoeh jïh darjoeh miehtjiesdajvesne jallh aktene jïjtsistie vaarjelamme gåetesne. Jis akte soejkesjamme råajvarimmie lea aktene ovvaantosne kultuvremojhtesigujmie, dle badth reereme sæjhta nyöjhkedh. Råajvarimmien aajhtere maahta dispensasjovnen bïjre syökedh vaarjelimmienænnoestimmijste. Dellie Saemiedigkie maahta Riksantikvarem raeriestidh, mij lea dispensasjovneåejvieladtje, jis læjhkan maahta råajvarimmiem darjodh såemies krievemigujmie. Dagkerh krievemh maehtieh årrodh kroehkeme åvtelen barkoe aalka, jallh tjuara aktem vaarjelamme gåetiem bueriedidh antikvariske prinsihpi mietie. Dellie tjuara dan vaenie jïh ajve irhkeme iebnh målsodh jïh tjuara seammasåarhts iebnem vihth nåhtadidh.</p>
<list><p type="listitem"><em type="bold">Prosjektebarkoe </em></p>
</list><p>Saemiedigkie jïjtsh gorredimmieprosjekth jåhta dåarjoejgujmie Riksantikvareste. Mijjen aaj dåarjoeöörnegh dagkaridie prosjektide, gusnie ulmiedåehkie gaskem jeatjah lea museumh jïh aajhterh jïh utnijh kultuvremojhtesijstie. Kultuvremojhteselaake luhpiem vadta Saemiedægkan daerpies råajvarimmieh darjodh, juktie <span type="quote">«gorredidh jïh vuesiehtidh»</span> jïjtsistie vaarjelamme kultuvremojhtesh. Dagkerh råajvarimmieh maehtieh årrodh vegetasjovnem jurjedh, sjiltigujmie jïh kultuvrebaalkajgujmie sjïehteladtedh, jïh bueriedidh, bæjjese bigkedh orresistie jïh vaarjelamme gåetieh sertedh. Jis jeatjebh sijhtieh råajvarimmieh tjïrrehtidh jurjemen jïh vuesiehtimmien gaavhtan, dle tjuerieh dan bïjre kultuvremojhtesereereminie rååresjidh.</p>
<p>Dej minngemes jaepiej dle Saemiedigkie gellie vïhtesjadtemeprosjekth åtneme, mejtie Fylhkenålma stilleme darjodh. Dïhte våarome lea fylhkenålman barkoe reeremesoejkesjh darjodh nasjovnalepaarhkide jïh vaarjelimmiedajvide. Feeltebarkoe dejnie dajvine dorjesovveme gusnie åvtelhbodti ij dan jïjnjem goerehtamme, goh stoerre vaerieh. Dehtie barkoste jïjnjh orre vïhtesjadtemh sjïdteme, jïh vielie daajroe dan saemien åtnoen bïjre dagkarijstie dajvijste.</p>
<p><em type="bold">Laakevierhtieh </em></p>
<p>Saemiedigkien reeremefaamoe reaktavåaromem åtna kultuvremojhteselaakesne jïh soejkesje-jïh bigkemelaakesne:</p>
<p>Kultuvremojhteselaake</p>
<p>Soejkesje-jïh bigkemelaake</p>
<p><em type="bold">Vihkeles laavenjostoeguejmieh </em></p>
<list><p type="listitem">Fylhkentjïelth</p>
<p type="listitem" xml:lang="nob">Riksantikvare</p>
<p type="listitem">Fylhkenålma</p>
<p type="listitem">Båatsoeburriejreereme</p>
<p type="listitem">Tjïelth</p>
<p type="listitem" xml:lang="nob">Tromsø Museum – Universitetsmuseet</p>
<p type="listitem" xml:lang="nob">NTNU Vitenskapsmuseet</p>
<p type="listitem" xml:lang="nob">UiO Kulturhistorisk museum</p>
</list><p><em type="bold">Govlehtallh mijjine: </em></p>
<p><em type="bold">Saemiedigkien kultuvremojhtesereereme lea gaajhkine saemiedigkien kontovrine. Aaj akte faagetjåadtjoehtæjja gåetievaarjelimmien åvteste lea fïereguhtene dejstie saemien dajvijste. Reeremisnie arkeologh jïh barkijh berkieh mah sjïere maahtoem saemien kultuvremojhtesi bïjre utnieh, jïh aaj saemien histovrijen jïh gïelen bïjre </em>. </p>
<p><em type="bold">Kontovre Finnmaarhke, Varangerbotn: </em></p>
<p xml:lang="nob">Thor-Andreas Basso, tell: +47 78 47 40 16</p>
<p xml:lang="eng">Andreas Stångberg, tell: +47 78 48 42 28</p>
<p xml:lang="nob"><em type="bold">Kontovre Troms, Manndalen: </em></p>
<p xml:lang="eng">Ingvild Larsen, tell: +47 78 48 42 77</p>
<p xml:lang="nob"><em type="bold">Tromsø: </em></p>
<p xml:lang="eng">Oddleif Mikkelsen, tell: +47 78 48 42 78</p>
<p xml:lang="nob">Stine B. Sveen, tell: +47 78 48 42 80</p>
<p xml:lang="nob"><em type="bold">Kontovre Nordlaante, Drag: </em></p>
<p xml:lang="eng">Una Elstad, tell: +47 78 47 41 68</p>
<p xml:lang="nob">Arne Håkon Thomassen, tell: +47 78 47 41 69</p>
<p><em type="bold">Kontovre åarjelsaemien dajve, Snåase: </em></p>
<p xml:lang="nob">Bjørn Berg, tlf: +47 78 47 40 27</p>
<p><em type="bold">Faagetjåadtjoehtæjja gåetievaarjelimmien åvteste: </em></p>
<p xml:lang="sme">Randi Sjølie, tlf: +47 48 18 23 97</p>
<list/><p><span type="quote">Saemien kultuvremojhtesh leah fysiske væhtah mah vuesiehtieh saemieh desnie orreme, jïh leah vihkeles idtentiteeten jïh reaktaj gaavhtan.</span></p>
</body></document>
