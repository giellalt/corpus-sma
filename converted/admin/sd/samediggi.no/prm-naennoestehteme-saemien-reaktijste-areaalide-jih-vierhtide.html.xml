<document xml:lang="sma" id="no_id"><header><title>PRM: Nænnoestehteme saemien reaktijste areaalide jïh vierhtide</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>308</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saemiedigkien-bijre2/Arkiv-perioden-2016-2017/Preessebievnesh/PRM-Naennoestehteme-saemien-reaktijste-areaalide-jih-vierhtide</origFileName><parallel_text xml:lang="nob" location="prm-styrking-av-samiske-rettigheter-til-arealer-og-ressurser.html"/><parallel_text xml:lang="sme" location="prd-sami-areala-ja-resursavuoigatvuodaid-nannen.html"/><parallel_text xml:lang="smj" location="prm-nanni-same-riektajt-ednamijda-ja-luohkojda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Nænnoestehteme saemien reaktijste areaalide jïh vierhtide</p>
<p>Saemiedigkieraerie dåårje 200 tåvsenh kråvnah seabran Tana og Omegn Sjølaksefiskeforening juktie mearoeloesegööliji reaktatsiehkiem tjïelkestidh. Mearoeloesesiebrie vuarjesjeminie staatem steabnodh, dan åvteste doh staateles stuvrehtimmieh leah aerpievuekien mearoeloesegöölemem håvhtedeminie.</p>
<p>Saemiedigkien stoerretjåanghkoe lea aktem dåarjoeöörnegem nænnoestamme mij ulmine åtna saemien reaktah areaalide jïh vierhtide nænnoestehtedh. Stoerretjåanghkoe lea lyjkeme 750 000 kråvnah öörnegasse.</p>
<p>Uktsie ohtsemh böötin ohtsememierien åvtelen mij lij voerhtjen voestes biejjien. Raerie ohtsemidie gïetedi ruffien 28.b. Karasjohkesne. Njieljie ohtsijh dåarjoem åadtjoejin.</p>
<p>Tana og Omegn Sjølaksefiskeforening göölijh åtna Tanafjovlen, Varangerefjovlen, Laksefjovlen, Kvalsunden jïh Altafjovlen bïjre.</p>
<p>Saemiedigkiepresidente Vibeke Larsen jeahta vihkeles mearoeloesegööliji reaktatsiehkiem tjïelkestidh jïh dan åvteste saemiedigkieraerie dåårje 200 tåvsenh kråvnah seabran Tana og Omegn Sjølaksefiskeforening.</p>
<p>Dåehkieaamhtese staaten vööste</p>
<p>Larsen soptseste saemiedigkieraerie aaj 300 tåvsenh kråvnah dåårje Loeseprievieaajhteridie Deatnutjaetsielaajrosne (Deanučázádaga luossabreavaeaiggádiid) jïh Deatnutjaetsielaajroen Loesegöölemeseabran (Deanučázádaga luossabivdosearvi) guktie dah maehtieh aamhtesem tseegkedh juktie latjkoem Nöörjen jïh Såevmien gaskem göölemen bïjre Deatnutjaetsielaajrosne luhpehts darjodh</p>
<p><em type="italic">– Dïhte latjkoe Nöörjen jïh Såevmien gaskem dej voenges årroji reaktam göölemasse nåakebe dorje mah reekteles vaarjelimmiem utnieh maadthlaaken jïh almetjereaktan mietie. Voenges viermiegöölijh tjuerieh sijjen aerpievuekien göölemem dan jïjnjem giehpiedidh guktie dïhte aerpievuekien gööleme lea gaarveneminie staaten stuvrehtimmiej gaavhtan, saemiedigkiepresidente Vibeke Larsen jeahta. </em></p>
<p type="title">Båatsoesaemiej maahtoem nænnoestehtedh</p>
<p>Saemiedigkieraerie 150 tåvsenh kråvnah dåårje Troms Båatsoesaemiej Fylhkenseabran juktie båatsoesaemiej maahtoem nænnoestehtedh byögkeles reaktan jïh areaalereeremen bïjre, ihke dah edtjieh buerebelaakan sijjen reaktah jïh dïedth gorredidh, v.g. soejkesjebarkosne.</p>
<p>Prosjekte aaj ulmine åtna maahtoem jïh voerkesvoetem lissiehtidh tjïelti luvnie båatsoen areaaleåtnoen bïjre, jïh joekoen dan båatsoen bïjre mij lea Tromsen fylhken sisnjelen.</p>
<p type="title">Salkehtimmie reaktijste eatnemeåtnose</p>
<p>Mearrasámi árbediehtu sæjhta saemien reaktah salkehtidh Nordkappen tjïeltesne, joekoen Stranda-dajvesne. Åssjele lea reaktide nænnoestehtedh vijremasse, göölemasse, möörjemasse jïh jeatjah darjoemidie miehtjesne Nordkappen tjïeltesne.</p>
<p>Raerie 100 tåvsenh kråvnah salkehtæmman dåårje.</p>
<p><em type="italic">– Saemiedigkien gaavhtan lea vihkeles mearoesaemien reaktah nænnoestehtedh, guktie dïhte aerpievuekien åtnoe dajvijste gorresuvvieh viehkine dejtie vaarjelidh darjomi vööste mah dajvide eerjieh, Larsen jeahta </em></p>
<p><em type="italic">Vielie bïevnesh: </em>Saemiedigkiepresidente Vibeke Larsen, 941 30 116 </p>
</body></document>
