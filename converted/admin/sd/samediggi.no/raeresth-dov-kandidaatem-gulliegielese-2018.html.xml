<document xml:lang="sma" id="no_id"><header><title>Raeresth dov kandidaatem Gulliegïelese 2018!</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>176</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saernievaaarhkoe/Raeresth-dov-kandidaatem-Gulliegielese-2018</origFileName><parallel_text xml:lang="nob" location="foreslaa-din-kandidat-til-gollegiella-2018.html"/><parallel_text xml:lang="sme" location="evttot-kandidahta-jagi-2018-giellabalkkasupmai.html"/><parallel_text xml:lang="smj" location="gaallegiella-nuorttarijkaj-same-giellaguddnebalkka-juogeduvva-tjavtjan-2018.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Raeresth dov kandidaatem Gulliegïelese 2018!</p>
<p>GULLIEGÏELE- Noerhtelaanti saemien gïeleprijse gaaktseden aejkien juakasåvva tjaktjen 2018 saemieministeri jïh saemiedigkiepresideenti tjåanghkosne, mij Oslosne rahkan asken.</p>
<p>Gïeleprijse juakasåvva aajne almetjidie jallh åårganisasjovnide Nöörjesne, Sveerjesne, Såevmesne jallh Russlaantesne gïeh saemiengïelen evtiedimmien åvteste berkieh.</p>
<p>Ministerh saemien gyhtjelasside Nöörjeste, Sveerjeste jïh Såevmeste ektine saemiedigkien presideentigujmie Nöörjeste, Sveerjeste jïh Såevmeste leah GULLIEGÏELE – Noerhtelaanti saemien gïeleprijsem tseegkeme. Gïeleprijse juakasåvva fïerhten mubpien jaepien jïh voestes aejkien juakasovvi jaepien 2004. Gïeleprijsen stoeredahke lea 15 000 euro.</p>
<p type="title">Gïeleprijsen ulmie</p>
<p>Gïeleprijse edtja saemien gïelem Nöörjesne, Sveerjesne, Såevmesne jïh Russlaantesne evtiedidh jïh gorredidh.</p>
<p type="title">Gie maahta prijsem åadtjodh?</p>
<p>Gïeleprijse juakasåvva aajne almetjidie, dåehkide, åårganisasjovnide, siebride jïh institusjovnide mah leah åajvoehlaakan tjaaleldh-, njaalmeldh- jallh jeatjhlaakan barkeme saemien gïelen evtiedæmman. Maahta prijsen beetnegh juekedh jienebe goh akte vïtnijasse.</p>
<p type="title">Raeresth kandidaath!</p>
<p>Aajne almetjh, åårganisasjovnh, institusjovnh jïh byjjesfaamoeh Nöörjesne, Sveerjesne, Såevmesne jïh Russlaantesne maehtieh kandidaath raeriestidh. Raeresth tjaaleldh bihkehtsinie mij jeenjemes 2 sæjroeh.</p>
<p><em type="italic">Minngemes biejjien raeriestidh lea 9-n b. skïereden. Dam nimhtie gaskesadth: </em></p>
<p xml:lang="nno">Gollegiella - bedømningskomiteen SAMI, Kommunal- og moderniseringsdepartementet, Postboks 8112 Dep, 0032 Oslo, Norway Tel: +47 22 24 68 46 e-mail: postmottak@kmd.dep.no</p>
</body></document>
