<document xml:lang="sma" id="no_id"><header><title>Dåarjoe öörnemidie Gïelevåhkoen - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>258</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-arrangementer-i-forbindelse-med-samisk-sprakuke.16570.aspx?sprak=14</origFileName><parallel_text xml:lang="nob" location="stotte_til_arrangementer_i_forbindelse_med_samisk_sprakuke.html"/><parallel_text xml:lang="sme" location="giellavahku_lagidemiide_juolluduvvon_doarjagat.html"/><parallel_text xml:lang="smj" location="juolloduvvam_doarjja_giellavahko_dalajda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Dåarjoe öörnemidie Gïelevåhkoen</p>
<p><em type="italic">Saemiedigkie ovmessie prosjekth Gïelevåhkoen dåårje mahte 1.116.000 kråvnajgujmie. </em></p>
<p>Gïelevåhkoe 2021 geatskeneminie. Våhkoen 43, golken 25.b. raejeste 31. b. raajan, mijjieh Gïelevåhkoem mïerhkesjibie ektesne abpe laantesne. Daan våhkoen dovne digitaale jïh voenges öörnemh jïh råajvarimmieh.</p>
<p>Gïelevåhkoe lea ektie råajvarimmie juktie saemien gïelh våajnoes darjodh, jïh lea laavenjostoe Soemen, Sveerjen jïh Nöörjen Saemiedigkiej gaskem. Saemien gïelejarngh voenges programmh gïelevåhkose soejkesjeminie.</p>
<p>Gïelevåhkoen sjïekenisnie saemiedigkieraerie lea dåarjoem 36 prosjektide vadteme, tjåanghkan mahte 1.116.000 kråvnah.</p>
<p>– Manne joekoen madtjele mijjieh dan gellie ohtsemh dååsteme Gïelevåhkoen sjïekenisnie. Sjollehke dan stoerre ïedtje maam akt öörnedh gïelevåhkoen, saemiedigkieraerie Mikkel Eskil Mikkelsen (NSR) jeahta.</p>
<p>Saemiedigkieraerie lea jeenjemes ohtsemh Finnmarhkeste dååsteme. Vuesiehtimmien gaavhtan jienebh ohtsemh båateme Deatnun tjïelteste. Dej gaskem Kildesli Sjøsamiske Naturhus, mij edtja duedtiekuvsjem öörnedh gusnie tjoemem nuhtjieh. Unjárgan tjïelte sæjhta saemiengïeleldh almetjh saalmelaavloemasse bööredidh artistine Ann Jorid Henriksen jïh Andreas Gundersen, jïh noeride buerie båetebe vaajtele goh goltelæjjah. Snåasesne Montessoriskuvle edtja kuvsjem öörnedh gusnie edtjieh beelhth darjodh. Åarjel-Nöörjeste vierhtiej bïjre syökeme juktie saemien gïelh jïh saemien kultuvrem vuesiehtidh gïelevåhkoen. Gaskem jeatjah Ålgård skole Gjesdal tjïeltesne jïh Undheim skole Time tjïeltesne vierhtieh åådtjeme.</p>
<p xml:lang="nob">Se oversikt over tildelinger</p>
<p>Saemiedigkieraerie lea madtjele dan gellie joekehts öörnemh öörnesuvvieh gïelevåhkoen daan jaepien.</p>
<p>Daan jaepien gïelevåhkoem Romsesne rïhpeste byögkeles öörneminie golken 24. b. Gáisi gïelejarnge dam byögkeles rïhpestimmiem straejmede ryöktesth nedtesæjroste www.gaisi.org .</p>
<p>Fulkh maaje Gïelevåhkoen Facebook-sæjroem Giellavahkku / Gïelevåhkoe / Giellavahkko / Samisk språkuke jïh Instagram-særjoem giellavahkku .</p>
<p>Gïelevåhkoen lea jïjtse nedtesæjroe, programmine, vierhtiejgujmie jïh bïevnesigujmie gïelevåhkoen bïjre. Lohkh vielie: https://giellavahkku.org/</p>
<p><em type="italic">Jis gihtjehtimmie jallh gyhtjelassh, gaskesadth saemiedigkieraeriem Mikkel Eskil Mikkelsen (NSR), tell. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
