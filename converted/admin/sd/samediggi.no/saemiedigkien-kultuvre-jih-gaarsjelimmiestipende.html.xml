<document xml:lang="sma" id="no_id"><header><title/><genre code="admin"/><author><unknown/></author><wordcount>321</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Kultuvrejieleme/Gaarsjelimmie/Saemiedigkien-kultuvre-jih-gaarsjelimmiestipende</origFileName><parallel_text xml:lang="nob" location="sametingets-kultur-og-idrettsstipend.html"/><parallel_text xml:lang="sme" location="samedikki-kultur-ja-valastallanstipeanddat.html"/><parallel_text xml:lang="smj" location="samedikke-kultuvrra-ja-valastallamstipaennda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemiedigkien kultuvre- jïh gaarsjelimmiestipende / Gaarsjelimmie / Kultuvrejieleme / Saemiedigkie - Sametinget</p>
<p type="title">Saemiedigkien kultuvre- jïh gaarsjelimmiestipende</p>
<p xml:lang="sme">10. Juovlamánnu 2014</p>
<p>Saemiedigkien kultuvre- jïh gaarsjelimmiestipende noeride vadtasåvva noeride Ole Mathis Sara Nedrejord, Aslak Ole Eira, Ina-Theres Andrea Sparrok, Sarakka Gaup jïh Anne Maia Raanes Sørensen</p>
<p>Saemiedigkien kultuvre- jïh gaarsjelimmiestipende edtja noeride skreejredh eadtjaldovvedh musihken, kåansten, kultuvren jïh gaarsjelimmien sisnjeli. Vïjhte stipendh vadtasuvvieh, fïereguhte 25 000 kråvnah, jïh stipendh vadtasuvvieh våaroemisnie ohtsemijstie.</p>
<p>Saemiedigkieraerie Henrik Olsen jeahta satne lea joekoen madtjeles man gellielaaketje ohtsijh leah.</p>
<p><em type="bold">-Sïjhtem jiehtedh dovne låhkoe ohtsemijstie jïh ohtsiji kvaliteete aktem hijven båetijem aejkiem saemien kultuvre- jïh gaarsjelimmiejieliedasse vuesiehtieh. Joekoen geerve vïjhte vitnijh veeljedh dej gaskem, saemiedigkieraerie Henrik Olsen jeahta. </em></p>
<p>Gaarsjelimmiestipende:</p>
<p><em type="bold">Ole Mathis Nedrejord </em>lea treavkanjulhtjije jïh lea hijven illedahkh åådtjeme dovne daennie laantesne jïh ålkoelaantesne. Dæjmetje jaepien lij laanten mubpie bööremes juniornjulhtjije. </p>
<p><em type="bold">Aslak Ole Eira </em>lea eadtjohke tjoejkije, jïh daelie treavkagymnasesne vaadtsa Nordreisesne. Dan lea hijven illedahkh gaahtjemistie Artic Winter Games jïh jieniebistie jeatjah gaahtjemijstie. </p>
<p xml:lang="nob"><em type="bold">Kultuvrestipende: </em></p>
<p><em type="bold">I </em><em type="bold">na-Theres Andrea </em>Sparrok lea fotograafe. Dïhte åarjelsaemien båatsoem hijvenlaakan jïh jielijelaakan vuesiehtamme. Viehkine guvvijste jïh tjaalegijstie dïhte aaj daajroem saemien gïelen jïh kultuvren bïjre geerjehte, jïh jeatjah saemien noerh skreejrie mej ïedtje fotokåanstese. </p>
<p><em type="bold">Sarakka Gaup </em>lea dorjehtæjja. Teaterekåansten tjïrrh dïhte joe guhkies jïh gellielaaketje dååjrehtimmiem åådtjeme. Sov scenekåansten tjïrrh Gaup vuesehte saemien kultuvrebïeljelimmie doehtede. Daerpies heartoeh jïh dedikasjovnem utnedh jis edtja kåanstesuerkesne lyhkesidh, jïh dïhte goh akte gïele sjædta noere saemide mah ektiedimmiem jïh jïjtsh roehtsh ohtsedieh. </p>
<p><em type="bold">Anne Maia Raanes Sørensen </em>lea baledtedaanhtsoje. Gosse lij gaektsien jaepien båeries dïhte eelki baledtem daanhtsodh. Daanhtsoen tjïrrh saemien kåanste aaj maahta våajnoes sjïdtedh jïh bæjjese lutnjesovvedh. Dïhte eahtsa daanhtsodh, jïh sæjhta meatan årrodh jeatjah saemien noeride vuesiehtidh daanhtsoe aaj maahta aktem sijjiem utnedh kultuvrebïeljelimmesne. Dïhte baledtem låhka Canadesne. Tsïengelen Raanes Sørensen edtja lïerehtæjjine aelkedh aktene profesjovnelle baledtekompanijesne, Coastal City Ballett </p>
<p>Saemiedigkieraerie Henrik Olsen jeahta gaajhkh stipendevitnijh leah hijven åvteguvvieh jïh ambassadöörh saemien noeride mah sijhtieh gaarsjelimmine jïh kultuvrine gïehtelidh.</p>
<p><em type="bold">Vielie bïevnesh: Saemiedigkieraerie Henrik Olsen, 907 75 219 </em></p>
</body></document>
