<document xml:lang="sma" id="no_id"><header><title>Byjjesfaamoe, dïedte jïh råållah jollebe ööhpehtimmien jïh dotkemen sisnjeli - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>179</wordcount><conversion_status type="standard"/><availability><free/></availability><multilingual/><origFileName>https://sametinget.no/hoyere-utdanning-og-forskning/myndighet-ansvar-og-roller-innen-hoyere-utdanning-og-forskning/?sprak=14</origFileName><parallel_text xml:lang="nob" location="myndighet_ansvar_og_roller_innen_hoyere_utdanning_og_forskning.html"/><parallel_text xml:lang="sme" location="valdi_ovddasvastadus_ja_rollat_alit_oahpus_ja_dutkamis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Byjjesfaamoe, dïedte jïh råållah jollebe ööhpehtimmien jïh dotkemen sisnjeli</p>
<p><em type="italic">Saemiedigkien byjjesfaamoe jollebe ööhpehtimmien jïh dotkemen sisnjeli baajnehte guktie daate suerkie daajroe-evtiedimmiem gorrede maam saemien siebriedahke daarpesje. </em></p>
<p>Saemiedigkie dan åvteste barkeminie Saemiedigkien tjïelke byjjesfaamoem suerkien sisnjelen nænnoestidh laaki jïh mieriedimmiej tjïrrh, jïh rååresjimmiej tjïrrh staateles åejvieladtjigujmie.</p>
<p>Daan raajan Saemiedigkie rååresjamme jïh seamadamme Maahtoedepartemeentine saemien sisvegen bïjre gaajhkine lohkehtæjjaööhpehtimmine jïh healsoe- jïh sosijaalefaage-ööhpehtimmine.</p>
<p>Saemiedigkie göökte ståvroelïhtsegh jïh aktem sæjjasadtjem nammohte Saemien jïlleskuvlen ståvrose. Saemiedigkie lea Mette Anti Gaupem jïh Idar Peder Kintelem nammoehtamme Saemien jïlleskuvlen ståvrose boelhkese 2019-2022. Sæjjasadtje lea Kajsa Kemi Gjerpe.</p>
<p>Lohkh vielie Saemien jïlleskuvlen ståvroen bïjre</p>
<p>Saemiedigkie aaj krïeveme nammoehtimmiefaamoem åadtjodh Noerhte universiteeten jïh UiT Nöörjen arktiske universiteeten ståvrojde, juktie daah institusjovnh jollebe ööhpehtimmiem jïh dotkemem sijjen dïenesjefaalenassesne utnieh.</p>
<p>Maahtoedepartemeente baaji moenehtsem, mij edtji raeriestimmine båetedh orre laakese universiteeti jïh jïlleskuvli bïjre, gyhtjelassem vijriesåbpoe byjjesfaamoen bïjre Saemiedægkan vuarjasjidh: NOU 2020:3 Orre laake universiteeti jïh jïlleskuvli bïjre, bööti goevten 13.b. Moenehtse lea raeriestamme Saemiedigkien daan-beajjetje nammoehtimmiefaamoem båarhte vaeltedh, guktie Saemiedigkie dam faamoem dassa maam daan-beajjetje universiteete- jïh jïlleskuvlelaake vadta. NOU 2020:3 lea sïejhme govlehtæmman seedtesovveme govlehtimmiemierine suehpeden 22.b. 2020.</p>
</body></document>
