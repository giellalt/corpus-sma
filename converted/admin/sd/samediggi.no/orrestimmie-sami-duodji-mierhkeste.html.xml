<document xml:lang="sma" id="no_id"><header><title/><genre code="admin"/><author><unknown/></author><wordcount>212</wordcount><conversion_status type="standard"/><availability><free/></availability><multilingual/><origFileName>http://www.saemiedigkie.no/layout/set/print/Jielemh/Duedtie/Orrestimmie-Sami-Duodji-mierhkeste</origFileName><parallel_text xml:lang="nob" location="fornying-av-sami-duodji-merket.html"/><parallel_text xml:lang="sme" location="sami-duodjemearkka-odasmahttin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Orrestimmie Sámi Duodji-mïerhkeste / Duedtie / Jielemh / Saemiedigkie - Sametinget</p>
<p type="title">Orrestimmie Sámi Duodji-mïerhkeste</p>
<p xml:lang="sme">08. Čakčamánnu 2015</p>
<p><em type="bold">- Daelie edtja aktem ektiesaemien barkoem darjodh juktie Sámi Duodji-mïerhkem orrestidh, jïh manne tuhtjem daate gaajh hijven, saemiedigkieraerie Silje Karine Muotka jeahta. Saemiedigkieraerie lea 500.000 kråvnah dåårjeme akten barkose mejnie Saemieraerie lea nïerhkeme juktie vaaroe- jïh.kvaliteetemïerhkem Sámi Duodji orrestidh. </em></p>
<p>Duedtiemïerhke akte mïerhke mij edtja vihtiestimmine årrodh daate dorjese lea dorjeme aerpievuekien saemien vuekiej mietie (saemien duedtie). Mïerhken aajkoe lea åestijem vuesiehtidh daate dorjese lea duedtie. Mïerhke edtja aaj vuesiehtidh dorjese lea hijven kvaliteeten mietie.</p>
<p>Saemieraerie edtja prosjektesne gaskem jeatjah tjïelkestidh guktie duedtiemïerhke lea fungeradamme daan raajan juktie juvnehtidh mej råajvarimmiejgujmie lea vihkeles nierhkedh ihke mïerhke edtja orrestamme sjïdtedh, jïh maarkede edtja daejredh mïerhken mïelem.</p>
<p><em type="bold">-Manne joekoen ååntjestallem, jïh tuhtjem joekoen hijven, daate barkoe daelie dorjesåvva aktene lïhke govlesadtemisnie saemien siebriejgujmie jïh duedtiejielieminie </em><em type="bold">abpe Saepmesne, daate sæjhta jiehtedh saemijste nöörjen, sveerjen, såevmien jïh russlaanten bielesne Muotka jeahta. Sámi Duodji-mïerhke lea joe gååvnesamme 35 </em><em type="bold">jaepieh, jïh daate mïerhke lea åtnasovveme abpe saemien dajvesne, saemiedigkieraerie Silje Karine Muotka jeahta. </em></p>
<p><em type="bold">-Mijjieh hævvi gegkiestibie daate prosjekte sæjhta duedtiemïerhkem nænnoestehtedh jïh eevtjedh abpe Saepmesne, jïh naemhtie meatan årrodh staatusem vielie lutnjedh duadtan hijven kvaliteeteste - jïh destie aaj dïenestem duedtiejieliemisnie, Muotka jeahta. </em></p>
<p><em type="bold">Vielie bïevnesh: Saemiedigkieraerie Silje Karine Muotka, 984 87 576 </em></p>
</body></document>
