<document xml:lang="sma" id="no_id"><header><title>Prosjekte Aerpiedaajroe - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>167</wordcount><conversion_status type="standard"/><availability><free/></availability><multilingual/><origFileName>https://sametinget.no/hoyere-utdanning-og-forskning/prosjektet-arbediehtu/?sprak=14</origFileName><parallel_text xml:lang="nob" location="prosjektet_arbediehtu.html"/><parallel_text xml:lang="sme" location="arbediehtu-proseakta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Prosjekte Aerpiedaajroe</p>
<p><em type="italic">Saemiedigkie barkoedåehkiem aerpievuekien daajrose nammoehti 2019. </em></p>
<p>Ulmie lea aerpiedaajroe daajroesysteemine åtnasåvva jeatjah daajroen baalte. Saemiedigkie lea akte gellijste aktöörijste mah dïedtem utnieh aerpiedaajroen sisnjelen, jih sjïere dïedtem åtna goh saemien byjjesfaamoe.</p>
<p>Barkoedåehkiem tseegkedh lea dam aarebi barkoem aerpiedaajrojne jåerhkedh mij vuesiehti daerpies soptsestalleminie institusjovnh gaskemsh mah aerpiedaajroem sijjen barkoesuerkesne utnieh.</p>
<p type="title">Barkoedåehkien mandaate</p>
<p>Aerpiedaajroen barkoedåehkie edtja raeriestimmine båetedh akten båetijen aejkien reeremen bïjre aerpiedaajroste. Barkoedåehkie edtja gaskem jeatjah aktem båetijen aejkien öörnemem aerpiedaajroste jih dej ovmessie aktööri råållah jih dïedtem raeriestidh. Barkoedåehkie edtja aaj ovmessie finansijeradimmieöörnegh raeriestidh dan båetijen aejkien reeremasse. Våaroemasse bïejesåvva barkoedåehkie sjyöhtehke aktöörigujmie soptsestalla Aerpiedaajroen sisnjelen. Saemiedigkieraerien reektestimmie goevten 2016 lea akte dejstie våaroemijstie dåehkien barkose.</p>
<p>Saemiedigkieraerien reektestimmie Aerpiedaajroen bïjre</p>
<p type="title">Reektehtse</p>
<p>Barkoedåehkie sov reektehtsem deelli Saemiedigkieraaran voerhtjen 2021. Barkoedåehkie reektehtsisnie raereste Saemiedigkie tjuara saemien aerpievuekien daajroem sagke tjerkebe prioriteeredh jaepiej åvtese, goh daan biejjien dorje.</p>
<p>Lohkh reektehtsem <span type="quote" xml:lang="sme">"Máttuid árbi boahtteáigái"</span> (PDF, 2 MB)</p>
<p xml:lang="nob">Lohkh aaj tjaalegem mij bööti bæjhkoehtimmien sjïekenisnie reektehtsistie: Foreslår at Sametinget prioriterer 8,1 millioner kroner til utvikling av samisk tradisjonskunnskap</p>
</body></document>
