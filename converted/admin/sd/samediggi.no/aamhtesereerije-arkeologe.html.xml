<document xml:lang="sma" id="no_id"><header><title>Aamhtesereerije - Arkeologe</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>330</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saemiedigkien-bijre2/Gaaaroes-barkoeh/Aamhtesereerije-Arkeologe</origFileName><parallel_text xml:lang="nob" location="saksbehandler-arkeolog.html"/><parallel_text xml:lang="sme" location="assemeannudeaddji-arkeologa.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Aamhtesereerije - Arkeologe</p>
<p>Saemiedigkien kultuvremojhtese, areaale jïh byjrese-goevtesisnie akte ihkuve barkoe aamhtesereerijinie gååvnese kultuvremojhteseseksjovnesne. Aalkoe dallatjinie.</p>
<p>Barkoesijjie lea Saemiedigkien kontovresijjesne Snåasesne.</p>
<p type="title">Barkoelaavenjassh</p>
<p>Barkoen uvtemesth barkoelaavenjassh leah reereme saemien kultuvremojhtesijstie jïh aamhtesereereme ovmessie soejkesje- jïh areaale-aamhtesijstie. Barkosne maahta aaj jeatjah laavenjassh åadtjodh mah leah ektiedamme Saemiedigkien gïehtelæmman.</p>
<p type="title" xml:lang="vep">Kvalifikasjovnh</p>
<p>Barkoe jollebe ööhpehtimmiem kreava maastere-/åejviefaagedaltesisnie, åajvahkommes arkeologijen jallh kultuvremojhtesevaarjelimmien sisnjelen. Maehtebe kandidaath aaj vuarjasjidh ööhpehtimmine unnemes bachelor-njieptjesne.</p>
<p>Ohtsije tjuara daajroem jïh sjyöhtehke dååjrehtimmiem utnedh barkoste saemien kultuvremojhtesigujmie, jïh daajroeh åtnoen bïjre digitaale feeltedalhketjijstie (GIS / GPS / CPOS). Vuejemeleahpa persovnebïjlese lea daerpies.</p>
<p>Maahtoe saemien gïelesne, dovne njaalmeldh jïh tjaaleldh vihkelesvoetem åtna.</p>
<p>Lissine vihkeles:</p>
<list><p type="listitem">Daajroe saemien histovrijen jïh saemien siebriedahketsiehkiej bïjre</p>
<p type="listitem">Dååjrehtimmie feeltebarkoste</p>
<p type="listitem">Dååjrehtimmie byögkeles reeremistie</p>
<p type="listitem">Væjkele mubpiejgujmie govlesadtedh jïh laavenjostedh</p>
<p type="listitem">Hijven njaalmeldh jïh tjaaleldh buektemevoete</p>
<p type="listitem">Maahta jïjtjeraarehke jïh ulmien vööste barkedh</p>
<p type="listitem">Faegniedihks</p>
<p type="listitem">Persovneles sjiehtelesvoete</p>
</list><p type="title">Baalhka- jïh barkoekrïevenassh</p>
<p>Baalhka lea Statens regulativen mietie barkoekoda 1408 voesteskonsulente jallh 1434 raeriestæjja, ansenniteeten jïh maahtoej mietie.</p>
<list><p type="listitem" xml:lang="nob">Baalhkeste 2 % Statens pensjonskassese geasalguvvieh</p>
<p type="listitem">Hijven lööneme- jïh pensjovneöörnegh Statens pensjonskassesne</p>
<p type="listitem">Fleksijbele barkoetïjje jïh jeatjah hijven tråjjesvoeteöörnegh</p>
<p type="listitem">Hijven barkoebyjrese gusnie datne leah akte dejstie mij dam sjugnede</p>
</list><p>Saemiedigkien reereme edtja dan gåhkese gåarede gellievoetem årroji luvnie vuesiehtidh. Akte personalpolitihkeles ulmie aktem jïebne aaltere- jïh tjoelejoekedimmiem buektiehtidh, jïh almetjh unnebelåhkoe- jïh aalkoealmetjemaadtojne dåårrehtidh.</p>
<p>Saemiedigkie latjkoem Inkluderende Arbeidsliv (MAH) åtna, jïh leavloem beaja sjïehteladtemasse barkoetsiehkijste fïereguhten meatanbarkijasse.</p>
<p>Ohtsijh mah eah saemien maehtieh gosse aelkieh, maehtieh dïedtem åadtjodh lïerehtimmiem saemiengielesne vaeltedh.</p>
<p>Gaajhkesh mah Finnmaarhkesne jïh Noerhte-Romsesne årroeh åadtjoeh studijelaajkoem Statens lånekassesne giehpiedidh 10 % fïerhten jaepien 25.000 kråvnaj raajan jïh sjïere giehpiedimmiem skaehteste.</p>
<p>Lissine barkijh seehtemem åadtjoeh sïejhme laaki, njoelkedassi jïh sjïehtedimmiej mietie, daan nuelesne baalhka jïh pensjovne, jïh 6 askh pryövetïjje.</p>
<p type="title">Gaskese</p>
<p>Vielie bïevnesh barkoen bïjre åadtjoeh daesnie</p>
<list><p type="listitem" xml:lang="eng">Konstitueradamme goevtesedirektööre Andreas Stångberg , tell. +47 78 47 40 00</p>
</list><p type="title">Ohtseme</p>
<p>Ohtseme, væhnadassh jïh vihtienassh edtjieh elektrovneles seedtesovvedh daan svaalhtesen tjïrrh, daennie sæjrosne <span type="quote" xml:lang="nob">«Søk stillingen»</span>.</p>
<p>Mænngan ohtsememierie lea nåhkeme akte byögkeles ohtsijelæstoe dorjesåvva. Byögkelesvoetelaaken mietie § 25 maehtebe bïevnesh ohtsijen bïjre bæjhkoehtidh jalhts ohtsije lea maadteme ij ohtsijelæstose tjaalasovvedh.</p>
<p xml:lang="nob">Søk stillingen</p>
<p type="title">Ohtsememierie:</p>
<p xml:lang="vep">19.06.2019</p>
</body></document>
