<document xml:lang="sma" id="no_id"><header><title/><genre code="admin"/><author><unknown/></author><wordcount>272</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Kultuvrejieleme/Sijjieh-saemien-kultuvrebarkose/300-000-kr-juktie-saemien-gaaetiem-Roeoerosne-salkehtidh</origFileName><parallel_text xml:lang="nob" location="300-000-kr-til-aa-utrede-samisk-hus-i-roeros.html"/><parallel_text xml:lang="sme" location="300-000-ru-sami-viesu-cielggadeapmai-plassjes.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>300 000 kr juktie saemien gåetiem Röörosne salkehtidh / Sijjieh saemien kultuvrebarkose / Kultuvrejieleme / Saemiedigkie - Sametinget</p>
<p type="title">300 000 kr juktie saemien gåetiem Röörosne salkehtidh</p>
<p xml:lang="sme">27. Njukčamánnu 2014</p>
<p>Saemiedigkieraerie 300 000 kråvnah dåårje Aajegasse – saemien gïele- jïh maahtoejarnge - juktie salkehtidh mejtie lea nuepie saemien gåetiem Röörosendajvesne tseegkedh.</p>
<p>1970-låhkoen aalkoelisnie barkoem eelki juktie pryövedh aktem saemien kultuvrejarngem Röörosne tseegkedh. Saemien byjrese dajvesne sïjhti aktem sijjiem tseegkedh saemide dajvesne. Dïhte saemien byjrese dajvesne daam barkoem juhti.</p>
<p>Jaepien 1996 aktem orre moenehtsem nammoehti mij edtji aktem stiftelsem tseegkedh lïhtsegigujmie dejstie saemien siebrijste Röörosensaemien dajvesne. Dan mænngan barkoem heejhtin juktie aktem jïjtse åarjelsaemien kultuvrejarngem tseegkedh, jïh sijjeste eelkin barkoem stuvredh råajvarimmiej vööste.</p>
<p>Akte ryöktesth illedahke dehtie vijriesåbpoe barkoste lea <span type="quote">”Raasten rastah- åarjelsaemien kultuvrefestivaale”</span> mij tseegkesovvi jaepien 2002. Festivaalen åejvieulmie lea aktem kultuvrelle jïh sosijaale tjåanghkoesijjiem sjugniedidh saemide nöörjen jïh sveerjen bielesne dennie åarjemes dajvesne.</p>
<p><em type="bold">-Röörose akte vihkeles faamoejarnge åarjelsaemien kultuvresne. Dan åvteste vihkeles vijriesåbpoe evtiedidh jïh nænnoestehtedh dam saemien infrastruktuvrem mij lea tseegkeme, jïh maahtoem tjöönghkedh akten rehpien nualan, jïh aaj nuepieh vedtedh akten stuerebe sæjjan gusnie maahta darjomh jïh råajvarimmieh tjïrrehtidh, saemiedigkieraerie Thomas Åhrén jeahta. </em></p>
<p>Saemiedigkie beetnegh prosjektese vadta fylhkine jïh tjïeltigujmie ektine, saemiedigkieraerie Ann-Mari Thomassen jeahta. Akte stuvremedåehkie edtja prosjektese tseegkesovvedh gusnie tjirkijh Röörosen tjïelteste, Åarjel-Trööndelagen jïh Hedmaarhken Saemiej Saerviste jïh Aajegistie leah meatan. Aajege edtja prosjekten aajhterinie årrodh jïh prosjektem stuvredh.</p>
<p>Saemiedigkieraerieh Ann-Mari Thomassen jïh Thomas Åhrén jiehtieh saemien tjåanghkoesijjieh leah vihkeles juktie nænnoestehtedh jïh vuesiehtidh dam saemien gïelem jïh kultuvrem, jïh dan åvteste saemiedigkieraerie beetnegh dåårje juktie salkehtidh mejtie lea nuepie saemien gåetiem Röörosne tseegkedh.</p>
<p><em type="bold">Vielie bïevnesh: </em></p>
<p>Saemiedigkieraerie Ann-Mari Thomassen, 900 57 123</p>
<p>Saemiedigkieraerie Thomas Åhrén, 908 39 663</p>
</body></document>
