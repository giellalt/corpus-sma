<document xml:lang="sma" id="no_id"><header><title>PRM: Fokuse saemien kultuvrelle jïh sjugniedihks jieliemasse jåarhka</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>329</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saemiedigkien-bijre2/Arkiv-perioden-2016-2017/Preessebievnesh/PRM-Fokuse-saemien-kultuvrelle-jih-sjugniedihks-jieliemasse-jaaarhka</origFileName><parallel_text xml:lang="nob" location="prm-fortsetter-satsningen-paa-samisk-kulturell-og-kreativ-naering.html"/><parallel_text xml:lang="sme" location="prd-joatka-angirussama-sami-kultuvrralas-ja-hutkas-ealahusain.html"/><parallel_text xml:lang="smj" location="prm-joarkka-vuorodimev-same-kultuvralasj-ja-sjuggelis-aeladusajn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Fokuse saemien kultuvrelle jïh sjugniedihks jieliemasse jåarhka</p>
<p>Dejnie orre prosjektine <span type="quote">«Sjugniedihks tjïelte»</span>, mij jielemem jïh tjïeltem meatan vaalta aareh, Saemiedigkien fokuse saemien kultuvrelle jïh sjugniedihks jieliemasse edtja stuerebe effektem åadtjodh.</p>
<p>Dennie aadtjen nænnoestamme dahkoesoejkesjisnie <span type="quote">«Kultuvrelle jïh sjugniedihks jieleme»</span> - akte ovnuhteme nuepie» gellie orre fokusesuerkieh stïeresne.</p>
<p type="title">Orre prosjekte mij tjïeltem meatan vaalta</p>
<p><span type="quote">«Sjugniedihks tjïelte»</span> akte orre fokusesuerkie Saemiedigkeste. Daesnie Saemiedigkie tjïeltem meatan vaalta jïh tjïeltine laavenjostoe akten aareh boelhken, guktie barkoe tjïelten stuvremisnie gårrelge jïh dej guejmiej luvnie mah leah meatan. Jaepesne 2018 edtja prosjektem tjïrrehtidh aktene tjïeltesne Saepmesne, mij piloteutniejinie sjædta, jïh mejnie jïh mestie Saemiedigkie edtja dååjrehtimmieh åadtjodh.</p>
<p>– Naemhtie vïenhtebe mijjen fokuse jieliemasse edtja stuerebe effektem åadtjodh, saemiedigkieraerie Mariann Wollmann Magga jeahta, jïh soptseste Saemiedigkie lea kultuvrelle jïh sjugniedihks jielemh bæjjese vaalteme sijjen tjåanghkojne tjïeltigujmie.</p>
<p><em type="italic">– Fokuse daan jieliemasse lea vihkeles juktie kultuvrem vaarjelidh, seamma tïjjen goh potensijelle orre barkoesijjieh sjugniesuvvieh. Jeenjesidie dejstie mah daan suerkien sisnjelen gïehtelieh, ij leah doh beetnegh mah skraejriem vedtieh, men daamtaj dah jielemem tseegkeme jïjtsh tjiehpeles ulmiej jïh sjugniedihksvoeten gaavhtan, jïh ihke sijhtieh saemien kultuvrem jïh identiteetem nænnoestehtedh tjeahpoen tjïrrh, Magga jeahta. </em></p>
<p type="title">Aalka programmem Dáhttu 2.0</p>
<p>Saemiedigkie edtja viehkiehtidh guktie saemien tjiehpiedæjjah jïh kultuvreaktöörh maehtieh sijjen baalhkah lissiehtidh guktie dah maehtieh jieliemassem åadtjodh sijjen barkoste. Juktie daam ulmiem jaksedh dellie Saemiedigkie edtja hoksedh jieleme evtiesåvva viehkine dovne maahtoelutnjemistie, viermieh, laavenjostoe, kapitaale, identiteete jïh idealisme.</p>
<p>Akte orre råajvarimmie jaepide 2017 jïh 2018 lea Dáhttu 2.0 mij akte programme mij lea evtiedamme saemien kultuvrelle jïh sjugniedihks jielemesïeltide mah syjhtedassh utnieh sjïdtedidh. Gosse meatan programmesne åådtje 30 tæjmoeh raeriestimmine.</p>
<p>Gellie aktöörh aktem voenges/regijonaale maarhkedem utnieh. Dotkeme vuesehte jis edtja dïenestem lissiehtidh, dellie sïelth tjuerieh maarhkededajvem vijriedidh. Daate sæjhta åejviefokusinie årrodh programmesne Dáhttu 2.0.</p>
<p><em type="italic">– Sjugniedihks årrodh juktie orre maarhkedh gaavnedh lea akte vihkeles bielie sïelteevtiedimmeste. Mov mïelen mietie dle saemien sjugniedihks jielemh stoerre nuepieh utnieh gaajhkine bieline laantesne, jïh ij goh unnemes aktene gaskenasjonaale perspektijvesne, saemiedigkieraerie Mariann Wollmann Magga minngemosth jeahta. </em></p>
<p>Jis vielie bïevnesh sïjhth, gaskesadth saemiedigkieraeriem Magga, Job. 977 02 350.</p>
</body></document>
