<document xml:lang="sma" id="no_id"><header><title>Ohtsh lïerehtæjjine sjïdtedh Walt Disney Animation Studiosne - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>332</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/praksismulighet-hos-walt-disney-animation-studios.10126.aspx?sprak=14</origFileName><parallel_text xml:lang="nob" location="praksismulighet_hos_walt_disney_animation_studios.html"/><parallel_text xml:lang="sme" location="oza_oahpahallin_walt_disney_animation_studios.html"/><parallel_text xml:lang="smj" location="atsa_harjjidallen_walt_disney_animation_studion.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ohtsh lïerehtæjjine sjïdtedh Walt Disney Animation Studiosne</p>
<p><em type="italic">Datne tjeahpoem, animasjovnem, daatagrafihkem jïh filmem daelie lohkeminie jallh lohkeme? Walt Disney Animation Studios lïerehtæjjam ohtsede sov giesielïerehtæjjaprogrammese 2020. Juktie dov taleentem evtiedidh dov lea sjïere nuepie ryöktesth aktine Disney-mentovrine barkedh jïh gaajhkh bielieh tjeahposte, histovrijesoptestimmeste jïh filmesjugniedimmeste goerehtidh. </em></p>
<p>Walt Disney Animation Studios Summer Internship Program lea programme mij vaasa 12 våhkoeh jïh lea joe maaksasovveme. Daate lea tjeahpoe-, animasjovne-, daatovregrafihke- jïh filmelearoehkidie. Mijjen dåehkiej vihtiesvoete jïh healsoe lea hævvi joekoen vihkeles mijjese. Mijjieh edtjebe båetije aski mietie mieriedidh mejtie daate programme sjædta juktie råakebe Burbankesne, CA-studiosne jallh virtuelle vuekien mietie.</p>
<p>Lohkh vielie lïerehtimmieprogrammen jïh krïevenassi bïjre daesnie: Story</p>
<p xml:lang="nob">CG Artist - Character</p>
<p xml:lang="eng">CG Artist - Environment</p>
<p xml:lang="eng">Visual Development</p>
<p xml:lang="eng">Production Management</p>
<p xml:lang="eng">CG Animation</p>
<p>Ohtsememierie WDAS:n lïerehtæjja- jïh vuelkemestipendese: 24.01.2021 ts. 11:59</p>
<p type="title" xml:lang="dan">Vuelkemestipende</p>
<p>Lïerehtæjja saemien dajvijste maahta vuelkemedåarjoen bïjre syökedh mij lea 10 000 $ stoerre, jïh mïsse Saemieraerie jïh Saemiedigkieh leah beetnehvierhtieh dåårjeme. Ohtsije tjuara saemien maadtoste årrodh, Disneyen krïevenassh haarjanimmiesijjiej bïjre illedh jïh soejkesjem utnedh guktie maahta daajroem bååstede buektedh saemien siebriedahkese, vuesiehtimmien gaavhtan viehkine sosijaale meedijistie, håalemijstie jnv.</p>
<p>Tjaelieh ohtsemem, jeenjemes 1 sæjroe, jïh tjïelkesth man åvteste datne leah ohtsijinie jïh guktie datne mijjen krïevenassh vuelkemedåarjoen bïjre illh.</p>
<p>Seedth dov ohtsemem vuelkemestipenden bïjre jïh mïerhkh dam ”WDAS lïerehtæjjah» diekie: kmr@saamicouncil.net .</p>
<p>Aejkiemierie vuelkemestipendem ohtsedidh lea 1/24/2021 11:59 PM EST.</p>
<p>– Mijjieh aavone daate sjïere nuepie båata 2021, digitaalelaakan jallh stïeresne Walt Disney Animation Studiosne Los Angelisnie. Gellie hijven ohtsemh Saepmeste böötin dæjman, men Covid-19-pandemijen gaavhtan praksiseöörnege 2020 vuertiemasse bïejesovvi. Mijjieh dan åvteste gegkiestibie dah mah dæjman syökin, vuarjasjieh vihth syökedh. Mijjieh aavone mijjieh maehtebe akten joekoen gieltegs evtiedimmienuepiem dåarjoehtidh, Aili Keskitalo (Nöörjen saemiedigkiepresideente), Tuomas Aslak Juuso (Soemen saemiedigkiepresideente), Per-Olof Nutti (Sveerjen saemiedigkiepresideente) jïh Åsa Larsson-Blind (Saemieraerien mubpiepresideente) aktene ektie lahtestimmesne jiehtieh.</p>
<p><em type="italic">Gaskesadtemebïevnesh: </em></p>
<p><em type="italic">Aili Keskitalo, Tellefovnenommere: +47 97129305 E-påaste: aili.keskitalo@samediggi.no </em></p>
<p xml:lang="smn"><em type="italic">Tuomas Aslak Juuso Tellefovnenommere: +358 406873394 E-påaste: tuomas.juuso@samediggi.fi </em></p>
<p xml:lang="nob"><em type="italic">Per-Olof Nutti Tellefovnenommere: +46 703763112 E-påaste: Per-Olof.Nutti@sametinget.se </em></p>
<p xml:lang="nob"><em type="italic">Åsa Larsson-Blind, Tellefovnenommere: +46 702543356 E-påaste: asa@saamicouncil.net </em></p>
<p><em type="italic">Praktihkeles bïevnesh öörnegen bïjre: </em></p>
<p><em type="italic">Christina Hætta, Saemieraerie Tellefovnenommere: +47 48021734 E-påaste: kmr@saamicouncil.net </em></p>
</body></document>
