<document xml:lang="sma" id="no_id"><header><title/><genre code="admin"/><author><unknown/></author><wordcount>189</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Jielemh/Kulturejieleme/Saemien-fealadassem-julevsaemien-dajvesne-daaarjohte</origFileName><parallel_text xml:lang="nob" location="stoetter-samisk-reiseliv-i-lulesamisk-omraade.html"/><parallel_text xml:lang="sme" location="doarju-sami-matkeealahusaid-julevsami-guovllus.html"/><parallel_text xml:lang="smj" location="doarjju-same-mannoiellemav-julevsame-guovlon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saemien fealadassem julevsaemien dajvesne dåarjohte / Kulturejieleme / Jielemh / Saemiedigkie - Sametinget</p>
<p type="title">Saemien fealadassem julevsaemien dajvesne dåarjohte</p>
<p xml:lang="sme">21. Golggotmánnu 2014</p>
<p>Saemiedigkieraerie 228 stoerretjuetie kråvnah dåårje prosjektese saemien fealadasse julevsaemien dajvesne.</p>
<p>Árran julevsáme guovdásj / julevsaemien jarnge edtja aktem 2 jïh bieliejaepien fealadasseprosjektem tjïrrehtidh julevsaemien dajvesne boelhken 2014-2016.</p>
<p>Ij leah jïjnje saemien fealadasseste julevsaemien dajvesne. Prosjekten ulmie lea unnemes golme sïelth tseegkedh 2016 åvtelen.</p>
<p>Árran sæjhta saemien tseegkijh dåårrehtidh mah sijhtieh saemien fealadassine nierhkedh, tjåanghkoesijjieh tseegkedh jïh evtiedimmiem sjugniedidh julevsaemien dajvesne.</p>
<p>Saemiedigkieraerie Silje Karine Muotka jïh Ann-Mari Thomassen jiehtieh prosjekte lea gieltegs jïh dan åvteste raerie 228 stoerretjuetie kråvnah prosjektese dåårje.</p>
<p><em type="bold">-Kultuvrejielemh lea akte dejstie laanten gieltegommes jïh sjïdtije jieliemijstie, jïh mijjieh gegkiestibie jïjnjh orre tseegkemh sjidtieh, saemiedigkieraerie Silje Karine Muotka jeahta. </em></p>
<p><em type="bold">-Saemiedigkieraerie akten nænnoes jïh gellielaaketje jielemen åvteste barka. Kultuvrejielemh mah saemien kultuvrem, eatnemem jïh byjresem betnesne utnieh maehtieh vihkeles jielemh sjïdtedh gellide saemien voenges siebriedahkide, saemiedigkieraerie Ann-Mari Thomassen jeahta. </em></p>
<p>Daelie saemiedigkieraerie aktine strategijine barkeminie juktie fasseldimmiem saemien kultuvrejielieminie lissiehtidh, jïh gaskem jeatjah göökte sïelteevtiedimmieprogrammh tseegkeme Finnmaarhkesne jïh Tromsesne.</p>
<p><em type="bold">Lohkh vielie: </em></p>
<p xml:lang="nob">http://www.sametinget.no/Naeringer/Kulturnaering/Satser-paa-kulturnaering-i-Troms</p>
<p xml:lang="nob">http://www.sametinget.no/Naeringer/Kulturnaering/Dahttu-programmet-for-kulturnaering-i-gang</p>
<p><em type="bold">Vielie bïevnesh: </em></p>
<p>Saemiedigkieraerie Silje Karine Muotka, 984 87 576</p>
<p>Saemiedigkieraerie Ann-Mari Thomassen, 900 57 123</p>
</body></document>
