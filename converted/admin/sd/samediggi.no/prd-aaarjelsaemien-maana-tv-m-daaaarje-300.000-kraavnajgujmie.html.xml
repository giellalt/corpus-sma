<document xml:lang="sma" id="no_id"><header><title>PRD: Åarjelsaemien maana-TV:m dåårje 300.000 kråvnajgujmie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>278</wordcount><conversion_status type="standard"/><availability><free/></availability><multilingual/><origFileName>https://www.saemiedigkie.no/Saernievaaarhkoe/PRD-AAarjelsaemien-maana-TV-m-daaaarje-300.000-kraavnajgujmie</origFileName><parallel_text xml:lang="nob" location="prm-stoetter-soersamisk-barne-tv-med-300.000-kroner.html"/><parallel_text xml:lang="sme" location="prd-doarju-mattasami-manaid-tv-300.000-ruvnnuin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Åarjelsaemien maana-TV:m dåårje 300.000 kråvnajgujmie</p>
<p>Saemiedigkieraerie 300.000 kråvnah dåarjojne vadta produksjovnese maana-TV-raajroste <span type="quote">“Sööfe”</span>, mij båarasåbpoe saemien maanide sjeahta.</p>
<p>Produksjovnesïelte TMM produksjoner AS lea Saemiedigkiem syökeme dåarjoen bïjre juktie dam åarjelsaemien maana-TV-raajroem <span type="quote">“Sööfe”</span> darjodh. Raajroen dahkoe lea ektiedimmiem utnedh göökte ovmessie kultuvrine, gusnie Sööfem dåerede, akte 11 jaepien båeries nïejte, mij raajroen tjïrrh svæhtja dehtie nïejteste mij uvtemes lea <span type="quote">“stoerresiebriedahkenöörjen”</span> akten garmeres åarjelsaemien nïejtese nænnoes domtesigujmie dan aerpievuekien båatsose.</p>
<p>Saemiedigkieraerie Mikkel Eskil Mikkelsen jeahta vihkeles produksjovnh dåarjoehtidh mah leah ussjedamme saemien maanide jïh noeride. Joekoen vaenie faalenassh daan dåahkan gååvnesieh, joekoen julev- jïh åarjelsaemien maanide.</p>
<p>–Mijjieh joekoen geerjene mijjieh maehtebe dåarjoem vedtedh daan prosjektese. Raajroen akte gieltegs teema, man sisnie gellie saemien maanah maehtieh jïjtjemsh damtijieh. Raajroe aktem guvviem åehpiedahta dehtie saemien kultuvreste gusnie aerpievuekien jïh daajbaaletje tsiehkieh gaavnedieh. Dïhte aktem gellielaaketje saemien kultuvrem vuesehte, jïh akte vihkeles åehpiedehteme sjædta dovne saemien jïh daaroen maanide, saemiedigkieraerie jeahta.</p>
<p type="title">Meedijefaalenassh saemiengïelesne</p>
<p>Dåarjoe saemiedigkieraereste lea prioriteradimmiej mietie Ballehtassh-bæjhkoehtimmesne, saemiedigkieraerien aalkoebæjhkoehtimmie, gusnie gaskem jeatjah tjïerteste man vihkeles lea gorredidh saemien gïelh govloeh jïh åtnasuvvieh. Saemiedigkieraerie aaj tuhtjie vihkeles hoksedh saemien maanah jïh noerh aktem hijven meedijafaalenassem åadtjoeh.</p>
<p>–Saemien maanah jïh noerh meedijafaalenassem daarpesjieh mah dej jieledem vuesiehtieh jïjtsh gïeline, eadtjohkelaakan. Daate akte vieksiesvoete maanaj identiteetese jïh aaj akte sijjie sjædta gïelese. Dan åvteste vihkeles dagkerh prosjektide hijven kvaliteeteste sjïehteladtedh, Mikkelsen jeahta.</p>
<p>Produksjovne dehtie åarjelsaemien maana-TV-raajroste <span type="quote">“Sööfe”</span> lea akte laavenjostoe gaskem TMM produksjovne AS jïh NRK Super jïh NRK Sápmi, jïh raajroe sæjhta seedtesovvedh NRK:sne. Seamma produksjovnesïelte lea aaj dam åarjelsaemien maana-tv-raajroem <span type="quote">“Laara jïh Leisa”</span> dorjeme, mij aaj NRK:sne seedtesovvi.</p>
<p>Saemiedigkieraerie lea dåarjoem 300.000 kråvnine vadteme budsjedtepåasteste regijonaale evtiedimmieprosjekti bïjre.</p>
<p>Jis vielie bïevnesh sïjhth gaskesadth saemiedigkieraeriem Mikkel Eskil Mikkelsen, tellefovne: 917 42 161</p>
</body></document>
