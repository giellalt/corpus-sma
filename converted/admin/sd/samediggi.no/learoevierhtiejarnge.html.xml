<document xml:lang="sma" id="no_id"><header><title>Learoevierhtiejarnge - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>115</wordcount><conversion_status type="standard"/><availability><free/></availability><multilingual/><origFileName>https://sametinget.no/vuodoahpadus/oahppamnavo/oahppamnavvoguovdasj/?sprak=14</origFileName><parallel_text xml:lang="nob" location="laeremiddelsentralen.html"/><parallel_text xml:lang="sme" location="oahpponeavvoguovddas.html"/><parallel_text xml:lang="smj" location="oahppamnaevvoguovdasj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Learoevierhtiejarnge</p>
<p><em type="italic">Learoevierthiejarnge lea Diehtosiida Guovdageaidnusne jïh lea goevtese Saemiedigkeste. </em></p>
<p>Learoevierhtiejarngen akte våarhkoe gaajhki saemien learoevierhtiejgujmie/ lïerehtimmievierhtiejgujmie noerhte-, julev- jïh åarjelsaemien gïelesne mah leah bæjhkoehtamme jaepiej tjïrrh, jïh mah iktemearan olkese båetieh. Vuesiehtimmien gaavhtan tjoejegærjah, plakaath, daabloeh, nossemespïelh, musihke, heamturepaahkh (soptsestimmiepaahkh) jïh filmh. Learoevierhtiejarnge gaajhkem namhtah löönede maanagïertide, skuvlide, studentide jïh aaj mubpide.</p>
<p>Saemien learoevierhtieportaale Ovttas|Aktan|Aktesne lea bïevnesh tjöönghkeme saemien learoevierhtiej bïjre. Datne gaavnh guvvieh, gærjah, filmh, tjoejh, lïerehtimmiematerijellem jïh digitaale vierhtieh, tjaalegh jïh tjaatsegh mah maehtieh datnem viehkiehtidh lohkehtæjjine årrodh saemien skuvline. Learoevierhtiejarnge laavenjostoe Saemiedigkien learoevierhtiejarngine löönedimmien bïjre vierhtijste.</p>
<p>Gåarede vierhtide löönedh nedteportaalen baaktoe www.ovttas.no , learoevierhtiejarngesne guessine mïnnedh jallh gaskesadtedh tellefovnesne 78 48 42 22. Learoevierhtiejarnge lea gaahpode gaajhkh biejjieh ts. 10.00-15.00.</p>
<p>Vuesehth kaarthesne</p>
</body></document>
