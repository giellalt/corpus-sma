<document xml:lang="sma" id="no_id"><header><title>Ohtsh lïerehtæjjine årrodh Walt Disney Animation Studiosne 2022 - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>232</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/apply-as-an-internship-at-walt-disney-animation-studios-2022.18041.aspx?sprak=14</origFileName><parallel_text xml:lang="nob" location="apply_as_an_internship_at_walt_disney_animation_studios_2022.html"/><parallel_text xml:lang="sme" location="oza_oahpahallin_walt_disney_animation_studioi_2022.html"/><parallel_text xml:lang="smj" location="atsa_harjjidallen_walt_disney_animation_studion_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ohtsh lïerehtæjjine årrodh Walt Disney Animation Studiosne 2022</p>
<p><em type="italic">Datne tjeahpoem, animasjovnem, daatagrafihkem jïh filmem lohkeminie jallh aadtjen lohkeme? </em></p>
<p><em type="italic">Walt Disney Animation Studios böörede studeenth Saepmeste lïerehtæjjine ohtsedh sov lïerehtimmieprogrammese mij aalka suehpeden 2022. </em></p>
<p>Goh lïerehtæjja taleenteevtiedimmesne datne dam sjïere nuepiem åadtjoeh ryöktesth Disney-mentovrine barkedh mearan datne gaajhkh bielieh tjeahposte, soptsestimmievuekijste jïh filmesjugniedimmeste goerehth.</p>
<p>Walt Disney Animation Studios Summer Internship Program vaasa 10 våhkoeh jïh lea namhtah dååjrese mij lea studeentide hammoedamme mah tjeahpoem, animasjovnem, datagrafihkem jïh filmem lohkeminie. Årroeh tsåatskeles jearsoesvoete jïh tråjje leah joekoen vihkeles mijjese. Dan åvteste sïjhtebe åejvieladtji juvnehtimmiej mietie doh båetiji våhkoeh sjæjsjalidh mejtie edtjebe daam programmem tjïrrehtidh mijjen Burbank, CA-studiosne jallh maajhööhpehtimmine.</p>
<p>Lohkh vielie lïerehtæjjaprogrammen jïh krïevenassi bïjre daesnie:</p>
<p xml:lang="eng">Story Intern Visual Development Intern Animation Intern Set Extension Intern Production Management Intern Animation Research Library Intern</p>
<p><em type="italic">Ohtsememierie 16.01.2022, 11:59 PM Pacific Standard Time (Vïhtesjadth tïjjejoekehtsem). </em></p>
<p type="title" xml:lang="dan">Vuelkemestipende</p>
<p>Lïerehtæjjah saemien dajvijste maehtieh stipenden bïjre syökedh vuelkemen jïh årromen åvteste, 10 000 dollar, mejtie Saemieraerie jïh Saemiedigkieh maeksieh. Ohtsije tjuara saemien maadtoste årrodh, Disneyen krïevenassh lïerehtæjjasijjiej bïjre illedh jïh soejkesjem utnedh guktie maahta daajroem bååstede buektedh saemien seabradahkese, goh sosijaale mediji tjïrrh, håalemh jnv.</p>
<p>Tjaelieh ohtsemem, jeenjemes 1 sæjroe, mij tjïelkeste man åvteste datne ohtsh jïh guktie mijjen krïevenassh vuelkemestipendese illh. Seedth dov ohtsemem vuelkemestipenden bïjre, mïerhkelgovveme <span type="quote" xml:lang="deu">«WDAS internship»</span> diekie: kmr@saamicouncil.net .</p>
<p><em type="italic">Ohtsememierie vuelkemestipendese lea 16.01.2022, 11:59 PM Pacific Standard Time (Vïhtesjadth tïjjejoekehtsem). </em></p>
<p type="title">Gaskesadtemebïevnesh</p>
<p xml:lang="sme">Christina Hætta, Sámiráđđi +47 48021734 christina@saamicouncil.net</p>
</body></document>
