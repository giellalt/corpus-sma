<document xml:lang="sma" id="no_id"><header><title/><genre code="admin"/><author><unknown/></author><wordcount>245</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="sma"/><language xml:lang="eng"/></multilingual><origFileName>http://www.saemiedigkie.no/layout/set/print/Lierehtimmie/Learoevierhtieh</origFileName><parallel_text xml:lang="nob" location="laeremidler.html"/><parallel_text xml:lang="sme" location="oahpponeavvut.html"/><parallel_text xml:lang="smj" location="oahpponaevo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Learoevierhtieh / Lïerehtimmie / Saemiedigkie - Sametinget</p>
<p>Ohtsh dåarjoem</p>
<p type="title">Learoevierhtieh</p>
<p><em type="bold">Saemiedigkien vuajnoen mietie edtja learoevierhtieh gååvnesidh gaajhkine faagesuerkine jïh gaajhkine faagine, åarjel-, julev- jïh noerhtesaemien gïelesne, jis edtja ulmide jaksedh maanagïerten mieriesoejkesjisnie, jïh learoesoejkesjevierhkesne Maahtoelutnjemasse – saemien. </em></p>
<p>Politihkere gïen diedte</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="nob">Nordre</p>
<p>Saemiedigkien lea dïedte, soejkesjevierhkiej jïh fïerhten-jaepien budsjedten tjïrrh, ulmieh, strategijh jïh råajvarimmieh viehkiedïrregidie tjïelkestidh, juktie learoevierhtieh evtiedidh.</p>
<p>Saemiedigkien lea dïedte vierhtieh joekedidh jïh viehkiedïrregeåtnoem vaaksjoestidh jïh goerehtidh laaki, njoelkedassi jïh bïhkedassi mietie.</p>
<p><em type="bold">Saemiedigkie sæjhta: </em></p>
<list><p type="listitem">Viehkiehtidh aktine orrestimmeles jïh radtjoes evtiedimmine saemien learoevierhtijste jïh pedagogeles materijelleste</p>
<p type="listitem">Gaavnoes darjodh jïh bievnedh saemien learoevierhtiej bïjre saemien learoevierhtiejarngen tjïrrh, Saemiedigkien nedtesæjroen tjïrrh jïh learoevierhtiesijjen Aktesne tjïrrh nedtesne</p>
</list><p>Saemiedigkie sov learoevierhtiebarkoem dejtie nænnoestamme strategijide ektede, Saemiedigkien strategeles soejkesjisnie learoevierhtieevtiedæmman 2009 – 2012. Soejkesjisnie tjåådtje mijjieh edtjebe:</p>
<list><p type="listitem">Orre learoevierhtieh evtiedidh åarjel-, julev- jïh noerhtesaemien gïelesne</p>
<p type="listitem">Daaletje learoevierhtieh jarkoestidh jïh sjïehtedidh</p>
<p type="listitem">Sjyöhtehke faagebyjresigujmie laavenjostedh juktie faagelidteratuvrem evtiedidh</p>
<p type="listitem">Sïejhme jïh/jallh digitaale learoevierhtieh evtiedidh</p>
<p type="listitem">Daaletje learoevierhtieh åarjel- jïh noerhtesaemien mubpiengïeline sjïehtedidh</p>
<p type="listitem">Tjaalegh tjoejefijli sïjse lohkedh</p>
<p type="listitem">Barkoedåehkiem nammoehtidh mij edtja matematihkevierhtiem veeljedh maam edtja åarjel-, julev- jïh noerhtesaemien gïelide jarkoestidh</p>
<p type="listitem">Daerpiesvoeten mietie learoevierhtieh /teemaheefth åarjel-, julev- jïh noerhtesaemien gïeli gaskem jarkoestidh jïh sjïehtedidh</p>
<p type="listitem">Saemien sjïerepedagogeles dåarjojne laavenjostedh juktie daerpiesvoetide goerehtalledh</p>
<p type="listitem">Faagebyjresigujmie laavenjostedh Staateles sjïerepedagogeles dåarjosne juktie learoevierhtieh, goerehtalleme-, jïh bïhkedimmiematerijellem evtiedidh</p>
</list><p><em type="bold">Ovttas.no - Saemien learoevierhtieh nedtesne </em></p>
<p>Mijjieh guvvieh, gærjah, filmh, tjoejenassh, lïerehtimmiedeerpegh, tjaalaldahkh, jïh digitaale vierhtieh tjööngkeme guktie aelkebe dutnjien sjædta lohkehtæjjine årrodh saemien skuvline.</p>
<p xml:lang="sme">www.ovttas.no</p>
<list/><p><span type="quote">Saemiedigkien vuajnoen mietie edtja learoevierhtieh gååvnesidh gaajhkine faagesuerkine jïh gaajhkine faagine, åarjel-, julev-  jïh noerhtesaemien gïelesne.</span></p>
</body></document>
