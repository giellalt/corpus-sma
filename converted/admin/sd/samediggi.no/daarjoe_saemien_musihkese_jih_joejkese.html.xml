<document xml:lang="sma" id="no_id"><header><title>Dåarjoe saemien musihkese jïh joejkese - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>275</wordcount><conversion_status type="standard"/><availability><free/></availability><multilingual/><origFileName>https://sametinget.no/oddasat/stotte-til-samisk-musikk-og-joik.33011.aspx?sprak=14</origFileName><parallel_text xml:lang="nob" location="stotte_til_samisk_musikk_og_joik_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Dåarjoe saemien musihkese jïh joejkese</p>
<p><em type="italic">Saemiedigkieraerie lea 569 000 kråvnah dåarjojne vadteme golme prosjektide öörnegen bijjelen joejke jïh saemien musihke. </em></p>
<p>Prosjekth mah dåarjoem åådtjeme joejkem jïh saemien musihkem bæjhkoehtidh leah Johan Sara jr, mij 112 000 kråvnah dåarjojne åådtjeme, jïh Mano Music mij 230 000 kråvnine åådtjeme. Lissine Gába AS lea 227 000 kråvnah åådtjeme managementese jïh evtiedæmman dehtie saemien artisteste Hilda Länsman.</p>
<p>Gába AS sæjhta jïjtjemse tseegkedh goh saemien managemente. Stoerre aevhkie musihkeridie managementem utnedh mij impresariobarkoem dorje aktine rååresjimmielïhtsine jïjtje jïh öörnedæjjaj gaskem mah dongkoeh, lissine artisth profesjonelle laavenjostoegujmiem utnieh mejgujmie digkiedieh jïh soejkesjieh. Gába AS sæjhta artistem Hildá Länsmanem guhkiebasse evtiedidh. Dïhte videjoveshowem åtna, mij gohtjesåvva <span type="quote" xml:lang="ita">«visuals»</span>, sov konsertine, mij vååjnoe goh hijvenlaakan jåhta.</p>
<p>– Daan biejjien vaenie saemien managementh jïh naan gille mejtie nyjsenæjjah juhtieh. Gieltege sjædta Gába AS:em guhkiebasse dåeriedidh jïh dej evtiedimmien saemien artistijste, saemiedigkieraerie Maja Kristine Jåma (NSR) jeahta.</p>
<p>Saemiedigkieraerie aaj dåarjoem göökte bæjhkoehtimmide saemien musihkeste jïh joejkeste vadteme, mah mearoesaemien joejkem våaroeminie utnieh.</p>
<p>Mano Music-prosjekte <em type="italic">Duottar ja Vuotna </em>lea laavenjostoe artisti gaskem Manne &amp; Inger Márjá. Ulmie daejnie prosjektine lea orresjugniedihks albumem sjugniedidh stoerre goltelimmiedajvine. Manne &amp; Inger Márjá joejkem joekehtslaakan nuhtjieh, jïh sijhtieh dovne evtiedidh jïh ektiedidh daam sjïere vuekiem albumesne. Daate aerpievuekien joejkealbume sjædta gusnie gïelh vihkielommes sjidtieh, jïh gusnie komposisjovnh jïh öörnemh joejki bïjre sijhtieh dåarjojne sjïdtedh don joe tseegkesovveme joejkese. </p>
<p>Johan Sara jr:en bæjhkoehtimmie <em type="italic">Guollemáddu/ Maadtoegueli </em>e lea minngemes bæjhkoehtimmie joejketriologijesne mij mearoesaemien konteekstese bïejesovveme. Doh aarebi bæjhkoehtimmieh daennie konseptesne leah <em type="italic">Mearrasápmelaš </em>jïh <em type="italic">Mearraspeajal </em>. </p>
<p>– Joejke lea joekoen vihkeles bielie mijjen kultuvreaerpeste, mij dovne vihkele gorredidh jïh jåerhkedh båetije boelvide. Manne joekoen geerjene daah bæjhkoehtimmieh leah mearoesaemien joejkemevuekiej bïjre, Jåma minngemes jeahta.</p>
</body></document>
