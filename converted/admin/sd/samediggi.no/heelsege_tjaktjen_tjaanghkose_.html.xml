<document xml:lang="sma" id="no_id"><header><title>Heelsege Tjaktjen Tjåanghkose  - Saemiedigkie</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>181</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/hala/apningshilsen-til-tjaktjen-tjaanghkoe.21681.aspx?sprak=14</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Heelsege Tjaktjen Tjåanghkose</p>
<p>Saemiedigkieraerie Maja Kristine Jåman heelsege festivalese Tjaktjen Tjåanghkoe Snåasesne mïetsken 25. biejjien.</p>
<p>Gæjhtoe dan åvteste jïh gæjhtoe dijjieh vihth festivaalem Tjaktjen tjåanghkoe öörneme.</p>
<p>Golme jaepieh juassah festivaale minngemes aejkien lij, jïh daelie maehtebe vihth tjåanghkenidh. Manne daajram gellie mah aavoedamme diekie båetedh jïh dåeriedidh, men aaj orre gåetiem vuartasjidh. Fïerhten aejkien gosse diekie båatam tjoerem tjöödtjestidh ånnetji jïh vuartasjidh man tjaebpies sijjie daate. Aavodem Saemien sïjtese jïh abpe saebradahkese. Saemiedigkieraerie aavosne maehtebe daam dåarjodh jïh håhkesjibie gaajhkesh buerie biejjieh åadtjoeh.</p>
<p>Edtjem festivaalem rïhpestidh naan baakoej mietie:</p>
<p>Abpe Saepmeste båateme</p>
<p>Sïjhtebe gaavnesjidh, digkiedidh, lustestalledh</p>
<p>Abpe veartanistie båateme</p>
<p>Sïjhtebe festivaalesne mïnnedh, dååjrehtidh</p>
<p>Musihkem, soptsestimmieh, ektievoetem</p>
<p>Orre sijjesne, orre gåetesne, orre boelhken</p>
<p>Læjhkan noerebaelien gaajem govlebe</p>
<p>Noerijste daan baelien, noerijste don baelien</p>
<p>Edtjebe jïjtjemem heevehtidh</p>
<p>Buektiehtamme jïjnjem</p>
<p>Noerebaelien gaaje</p>
<p>Åvtesne, daelie, båetije tïjjen</p>
<p>Aereden, biejjien, iehkeden, jïjjen</p>
<p>Iktesth naakeni noerebaelie</p>
<p>Åadtjobe govledh guktie åvtesne</p>
<p>Juktie maehtedh vuejnedh åvtese</p>
<p>Nænnoes noerh, nænnobe båetije biejjieh</p>
<p>Nænnoes åålmege, åvtesne jïh daelie</p>
<p>Abpe veartanistie båateme</p>
<p>Sïjhtebe festivaalesne mïnnedh, dååjrehtidh</p>
<p>Musihkem, soptsestimmieh, ektievoetem</p>
<p>Orre sijjesne, orre gåetesne, orre boelhken</p>
<p>Gaajhkesh aavoedieh</p>
<p>Båeries jallh noere noerh</p>
<p>Gæjhtoe</p>
</body></document>
