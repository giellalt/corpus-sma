<document xml:lang="sma" id="no_id"><header><title/><genre code="admin"/><author><unknown/></author><wordcount>9414</wordcount><conversion_status type="standard"/><availability><free/></availability><origFileName>http://www.saemiedigkie.no/content/download/5999/55305/version/2/file/Sametingsmelding+om+samisk+barnehagetilbud+-+s%C3%B8rsamisk.pdf</origFileName><parallel_text xml:lang="nob" location="sametingsray=dets_melding_om_samiske_barnehager_2005_.pdf"/><parallel_text xml:lang="sme" location="sametingsmelding_om_samisk_barnehagetilbud_sme.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">Saemiedigkiebïevnese saemien maanagïerte-faalenassen bïjre </em></p>
<p>Ávjovárgeaidnu 509730 Karasjok/Kárášjohka+47 78 47 40 00samediggi@samediggi.nowww.saemiedigkie..no</p>
<p>Saemiedigkie 20131. låhkoe</p>
<p>Åvtebielieguvvie:</p>
<p>Marie Louise Somby</p>
<p>ISBN 978-82-91200-18-7</p>
<p><em type="bold">Sisvege </em></p>
<p><em type="bold">AALKOE ����������������������������������������������������������������������������������������������������������������������������������������������������������������������������������������������� 5 </em></p>
<p><em type="bold">SAEMIEN MAANGÏERTE-FAALENASSE �������������������������������������������������������������������������������������������������������������������������������10 </em></p>
<p><em type="bold">MIERIEH �������������������������������������������������������������������������������������������������������������������������������������������������������������������������������������������� 11 </em></p>
<p>SAEMIEDIGKIERAERIEN POLITIHKELES BETNIE ...........................................................................................................................11 LAAKH JÏH KONVENSJOVNH ........................................................................................................................................................................11 SAEMIEDIGKIEN AARVOEVÅAROME ......................................................................................................................................................12 SAEMIEDIGKIEN RÅÅLLA, DÏEDTE JÏH FAAMOE............................................................................................................................13</p>
<p><em type="bold">DAAJROEVÅAROME ��������������������������������������������������������������������������������������������������������������������������������������������������������������������14 </em></p>
<p><em type="bold">BARKOESUERKIEH �����������������������������������������������������������������������������������������������������������������������������������������������������������������������17 </em></p>
<p>BARKOESUERKIE 1 – MAANAGÏERTEN SISVEGE ......................................................................................................................... 17 BARKOESUERKIE 2 – GÏELESKREEJREME MAANAGÏERTESNE .....................................................................................19 BARKOESUERKIE 3 -GÏELEBIESIEMAALLH ......................................................................................................................................23 BARKOESUERKIE 4 – DÅÅRREHTIMMIE SAEMIENGÏELEN BARKIJIJSTIE ................................................................24 BARKOESUERKIE 5 – PEDAGOGELES DALHKETJH JÏH STÅÅKEGAEVNIEH ..........................................................27 BARKOESUERKIE 6 – LAAVENJOSTOE JÏH EKTIEDIMMIE HÏEJMEN, MAANAGÏERTEN JÏH SKUVLEN GASKEM ....................................................................................................................................................................................................................... 30</p>
<p><em type="bold">EKONOMELES JÏH REERELES KONSEKVENSH ���������������������������������������������������������������������������������������������������������������33 </em></p>
<p><em type="bold">Aalkoe </em></p>
<p>Bïevnesen aajkoe lea Saemiedigkie sæjhta aktem bijjemes politihkem hammoedidh maanagïertesuerkesne, mij sæjhta otnjegem vuesiehtidh jïh prinsihpeles gyhtjelassh saemien maanagïertefaalenassen bïjre tjïelkestidh. Dïhte barkoe daejnie bïevnesinie lea akte staeriedimmie dehtie aarebi bïevnesistie jaepeste 2005 <span type="quote">”Sametingsrådets melding om samiske barnehager”</span>.</p>
<p>Maanagïertepolitihken åejvieulmie Saemiedigkesne lea hijven byjjenimmiem sjugniedidh saemien maanagïertefaalenassen tjïrrh. Saemien maanagïertefaalenasse akte gaahpoeh faalenasse gaajhkide maanide jïh eejhtegidie mah dam vaajtelieh. Saemiedigkie sæjhta viehkiehtidh guktie saemien maanagïertefaalenasse lea nænnoes kvaliteeteste, jïh nuekies maanagïertesijjieh gååvnesieh. Saemiedigkie sæjhta aaj barkedh ihke dah mah maanagïertine berkieh dam daerpies maahtoem utnieh juktie saemien maanagïertefaalenassem vedtedh, jïh tjuara dåårrehtimmiem lissiehtidh saemiengïelen pedagogeles barkijijstie.</p>
<p>Dïhte barkoe maanagïertigujmie viehkehteminie dam saemien siebriedahkem evtiedidh saemiej jïjtsh vuajnoej, aarvoej jïh premissi mietie. Daah leah vïedteldihkie dejpielasse jïh edtja mijjem båetijen aajkan ryöjredidh. Maanagïerti siebriedahkemandaate lea gaskem jeatjah, maanagïerte edtja aktem hokse-jïh lïerehtimmiebyjresem faalehtidh dejtie maanide lïerehtimmieaalteren nuelesne mij lea dan bööretjommese maanide. (Laake maanagïerti bïjre 2006). Dan åvteste maanagïerte, seammalaakan goh skuvle, akte vihkeles bielie maanaj 18-jaepien lïerehtimmiebaeleste. Maahtoe lea siebriedahken maadthvierhtie. Vihkeles saemieh jïjtje premisside biejieh lïerehtimmievuekide, guktie edtja learoevierhtieh evtiedidh jïh mij edtja sisveginie årrodh dejnie saemien institusjovnine goh maanagïerte jïh skuvle. Saemiedigkie sæjhta aktem politihkem evtiedidh mij sæjhta maanagïerti vihkeles byjjenimmieråållam</p>
<p><em type="bold">Guvvie: Saemiedigkie </em>nænnoestehtedh gaajhkide maanide. Maanagïerth leah vihkeles maanaj evtiedæmman gosse gïele- jïh kultuvrelïerehtimmiem jïh identiteeteevtiedimmiem måjhtele. Dan åvteste dle vihkeles abpe saemien siebriedahkese maanagïertide dåarjoehtidh. </p>
<p type="listitem">Saemiedigkiebïevnese saemien  maanagïertefaalenassi bïjre ållermaahta  jïh digkede maam råållide jïh politihkeles  faamojde Saemiedigkie edtja utnedh  maanagïertegyhtjelassine. Bïevnese tjelmide beaja  barkoesuerkide, jïh våajnoes dorje mah haestemh  mej uvte tjåådtje gosse barkeminie maanagïertide  dan hijven darjodh goh gåarede. Daate gaajhkide  maanagïertide feerhmie mah aktem saemien  faalenassem Nöörjesne vedtieh. Bïevnese  lea dovne noerhte-, julev- jïh åarjelsaemien  maanagïertegyhtjelassi bïjre. Bïevnese ij sïjhth  dejtie bijjemes politihkeles haestiemidie  doehtedidh Saemiedigkien gïelepolitihkese  aktene vielie sïejhme våaroemisnie, men  vuesehte <span type="quote">”Saemiedigkiebïevnesasse saemien  gïelen bïjre”</span>. Saemien jollebe ööhpehtimmie  jïh dotkeme leah aaj akte barkoesuerkie  Saemiedigkesne. Dan bïjre sïjhtebe aktem jïjtse  bïevnesen darjodh. Saemiedigkiebïevnese  saemien maanagïertefaalenassen bïjre ij edtjh  råajvarimmieh meatan utnedh. Akte jïjtse  dahkoesoejkesje sæjhta båetedh gusnie daate  gïetesåvva. Jeatjah gaavhtan dle bïevnese  ij bæjjese vaeltieh ulmieh jïh strategijh mah  tjïelkelaakan våajnoes båetieh jeatjah bïevnesinie  Saemiedigkesne. Stoerre jarkelimmieh orreme  maanagïertesuerkesne jïh dennie jeatjah  siebriedahkesne evteben bïevnesen mænngan.  Akte orre mieriesoejkesje maanagïerten  sisvegasse jïh laavenjasside faamoem åadtjoeji  mïetsken 1.b. 2006, jïh staeriesovvi 2011.  Reerenasse lea Stoerredigkiebïevnesem nr 41  buakteme kvaliteeten bïjre maanagïertesne  (2008-2009). Dah golme åejvieulmieh utnieh  kvaliteetebarkose:</p>
<p type="listitem">seammavyörtegs jïh jolle kvaliteetem  gorredidh gaajhkine maanagïertine</p>
<p type="listitem">maanagïertem nænnoestehtedh goh  lïerehtimmiesijjie</p>
<p type="listitem">gaajhkh maanah edtjieh åadtjodh  eadtjohkelaakan meatan årrodh aktene  feerhmeles ektievoetesne</p>
<p>Jaepien 2013 akte orre Stoerredigkiebïevnese sæjhta båetedh båetijen aejkien maanagïerten bïjre, mij gaskem jeatjah sæjhta vijriesåbpoe barkedh NOU:ine NOU:2012:1 Til barnas beste. Ny lovgivning for barnehagene.” Saemiedigkie lea raerieh vadteme dovne orre Stoerredigkiebïevnesasse jïh orre laakide gusnie dïhte saemien perspektijve edtja gorresovvedh. Vijriesåbpoe dle Laake maanagïerti bïjre jaepeste 2006 jorkesamme, jïh sæjhta staeriesovvedh gosse barkoe stoerredigkiebïevnesinie lea illesovveme. Daan beajjetje maanagïertelohke htæjjaööhpehtimmie lea aaj jarkelimmesne, jïh daelie barkeminie aktine jïjtse mieriesoejkesjinie saemien maanagïertelohkehtæjjaööhpehtæmm an. Daah jarkelimmieh darjoeh guktie daerpies sjædta aktine orre saemiedigkiebïevnesinie, mij lea daan beajjetje maanagïertesuerkien bïjre. Bïevnese edtja maanagïerten daerpiesvoetide vaestiedidh goh akte sjïehtesjamme, fryöjstehke jïh orrestimmeles institusjovne jolle kvaliteetine.</p>
<p>Tjuara maanagïertefaalenassem siebriedahkine jïh dej byjjenimmietsiehkiejgujmie ektine vuejnedh mah iktegisth leah stïeresne. Dah byjngetje tsiehkieh saemien byjjenæmman jïh jieledevuakan jeerehtieh, dan åvteste tjuara jienebh ovmessie saemien siebriedahkh krööhkestidh. Dan åvteste vihkeles staateles åejvieladtjh leah åehpies daejgujmie jïh dej haestemigujmie mah leah desnie. Gelline dajvine saemieh leah unnebelåhkosne jïh eah dan våajnoes sjïdth goh dåehkie dennie gietskies siebriedahkesne. Gosse årroeminie dejnie dajvine gusnie gïele ij leah dan nænnoes dle dan åvteste gïerve gïelem utniehtidh, jalhts kultuvre annje maahta jielije årrodh fuelhkesne, slïektesne jïh saemiej gaskemsh.</p>
<p>Aarebi saemien maanah hïejmen bijjiedimmine byjjenin, gusnie aaj maadtoeladtjh, neebnetjh, krist-eejhtegh jïh mænngan aaj klaassevoelph. Viehkine daejstie almetjijstie dle eejhtegh meehtin vihkeles åvteguvvieh veeljedh sijjen maanide. Gosse nommem, faadterh jïh laahkoeh veeljin meehtin sjïehtesjimmiem jïh identiteeteevtiedimmiem ovryöktesthlaakan stuvredh. Dej geerve almetji barkoe jïh darjomh lin dïhte mierie maanaj byjjenæmman, jïh dan åvteste maanah lin sjïehtesjamme geerve almetji veartenisnie. Gosse maanah lin geerve almetjigujmie ektine jïh geerve almetjh åvteguvvine utnin, dellie nuepieh utnin aktem bijjiedimmiem åadtjodh mij dejtie bïhkedi. Daan biejjien jïjnje dehtie sjïehtesjimmeste jïh bijjiedimmeste lea institusjovnide sertiestamme goh maanagïerte jïh skuvle, aaj saemien siebriedahkesne. Daah institusjovnh sijjen aalkoem jïh aarvoevåaromem jeatjah siebriedahkeste utnieh. Dan åvteste akte haesteme jïjtsinie aktem saemien maanagïertefaalenassem bæjjese bigkedh, ij ajve tseegkemen gaavhtan, men aaj aktem saemien sisvegem hammoedidh. Aerpievuekie daajbaaletjen vööste sæjhta jarngesne årrodh daesnie.</p>
<p>Jis edtja dam seamma goerkesemieriem utnedh dle vihkeles såemies dïejvesh tjïelkestidh mah sijhtieh jarngesne årrodh bïevnesisnie. Laakesne maanagïerti bïjre, Saemiedigkien budsjedtesne jïh jeatjah tjaatseginie dïejvesh åtnasuvvieh, mejtie maahta joekehtslaakan toelhkedh. Saemiedigkie sæjhta dan åvteste tjïertestidh guktie mijjieh daejtie dïejvesidie guarkebe.</p>
<p>Saemiedigkien tjïelkestimmien mietie dle daate akte saemien maanagïerte/goevtese:</p>
<p><em type="italic">Saemien maanagïerte akte maanagïerte mij nænnoestimmine vihtiestamme maanagïerte saemien gïelese jïh kultuvrese bigkie. Maanagïerte edtja maanaj identiteetem goh saemieh nænnoestehtedh, viehkine saemien gïelem nuhtjedh jïh saemien kultuvrem leerehtidh. Maanagïerte stuvresåvva aktede saemiengïelen pedagogeles barkoedåehkeste. Barkijh maanagïertesne saemiestieh, jïh dïhte biejjieladtje barkoegïele lea saemien (Saemiedigkien budsjedte 2012). </em></p>
<p>Jaepien 1969 dïhte voestes saemien maanagïerte tseegkesovvi Guovdageaidnusne. Maanagïerte sijjiem utni 20 maanide aaltarisnie golme-tjïjhtje jaepieh. Gåetie lij akte vadtese Norsk Folkehjelp’ste mij sïjhti maam akt saemide darjodh. 1980-jaepiej saemien maanagïerth bïehtsegin. Jienebh saemien maanagïerth bigkesovvin, jïh dïhte saemien mobiliseringe 1970-låhkoen aaj vuesiehti man vihkeles maanagïerth lin. Dovne akte politihkeles jïh kultuvrelle bïehtsegimmie jåarhki 1980-låhkoen. Mieriesoejkesje maanagïertese jaepeste 1996 vihkeles sjïdti dovne dejtie nöörjen jïh saemien maanagïertide. Dah digkiedimmieh 1960 jïh 1970-låhkoen lin mejtie lij saemie jallh ij, jïh mejtie edtji maanagïerth utnedh jallh ij. 1980-låhkoen lij maanagïertide jååhkesjamme, men daelie gihtjelgi gïese institusjovne lij. Dïejvese saemie aktem jeatjah sisvegem åadtjoeji, jïh baakoem saemien maanagïerten uvte tjeeli, guktie daah maanagïerth dejtie saemien maanide sjïdtin. Faahketji saemien stååkegaevnieh sjïdti, saemien dalhketjh, saemien beapmoe, saemien beetnegh jïh saemien klaerieh. Seamma tïjjen dle dïhte nöörjen lij ålkone. Maanah edtjin saemien kultuvrem lïeredh dan åvteste dïhte lij vihkeles. 1990-låhkoen lij guktie lij saemine årrodh jïh guektienkultuvrelle jïh guektiengïelen identiteete vihkeles sjïdti. (Storjord 2000).</p>
<p><em type="bold">Kaarhte 1: Tjïelth mah jaepien 2012 saemien maanagïerth jïh nöörjen maanagïerth saemien goevtesinie utnieh. </em></p>
<p><em type="bold">Kaarhte 2: Tjïelth mah jaepien 2012 nöörjen maanagïerth utnieh saemien gïelelïerehtimmine. </em></p>
<p>Daennie ektiedimmesne saemien dajve lea:</p>
<p><em type="italic">Dah tjïelth mah leah meatan saemien gïelen reeremedajvesne (Saemielaake 1987 paragraafe 3-1). Daelie (2012) uktsie tjïelth mah leah meatan dajvesne: Unjárga/Nesseby, Deatnu/ Tana, Porsáŋgu/Porsanger, Kárášjohka/ Karasjok, Guovdageaidnu/Kautokeino, Gáivuotna/Kåfjord, Loabát/Lavangen, Divttasvuotna/Tysfjord jïh Snåase/Snåsa. </em></p>
<p>Dïhte dïejvese guektiengïelen lea daan sjïekenisnie akte almetje mij lea göökte voestesgïeligujmie byjjenamme jïh gåabpegh gïelh seamma hijven haalvoe, jallh akte almetje mij sov aarkebiejjien göökte gïelh nuhtjie jïh jïjtjemse gåabpaginie identifiserede, jalhts gïelehaalveme ij leah seamma hijven gåabpaginie gïeline.</p>
<p>Bïevnesebarkoe lea illedahke aktede prosesseste dovne Saemiedigkien sisnjielisnie, men aaj saemien siebriedahkesne. Seminaarh leah orreme gusnie byjngetje aktöörh leah raerieh buakteme, gihtjemegoerh leah saadtesovveme maanagïerte-aajhteridie jïh maanagïertebarkijidie, jïh eejhtegh leah gihtjesovveme. Nordlaanten, Tromsen jïh Finnmaarhken fylhkenålmah leah aaj soptsestimmiegujmine orreme prosessesne. Saemiedigkien voereseraerie lea lahtestimmiem vadteme govlehtæmman. Jeatjah almetjh aaj nuepiem åtneme raerieh vedtedh Saemiedigkien nedtesæjrojne. Saemiedigkie lea vaenie raerieh åådtjeme, jïh akte vuelege vaestiedasseprosente gihtjemegoerehtimmine orreme. Jeatjah gaavhtan bïevnesh åtnasovveme mah gååvnesieh reektehtsinie jïh tjåanghkojste, jïh bïevnesh mejtie åådtjeme gosse jeatjah gaskesem åtneme maanagïerti aajhterigujmie jïh barkijigujmie. Vijriesåbpoe akte gamte politihkeles digkiedimmie orreme Saemiedigkieraeresne jïh Saemiedigkien stoerretjåanghkosne.</p>
<p><em type="bold">Saemien maangïertefaalenasse </em></p>
<p>Daan biejjien naa jïjnjh maanah aktem saemien maanagïertefaalenassem åadtjoeh. Dïhte saemien maanagïertefaalenasse mah vadtasåvva lea naa jeereldihkie. Maahta akte faalenasse årrodh saemien maanide maanagïertine gusnie åajvahkommes saemien gïele åtnasåvva, jallh akte faalenasse nöörjengïelen saemien maanide nöörjen maanagïertine. Saemiedigkie lea veeljeme dïejvesem saemien maanagïertefaalenasse nuhtjedh jïh ij saemien maanagïerte goh akte ektiedïejvese bïevnesisnie. Daate dan åvteste saemien maanagïerte ij gaajhkide dejtie maanagïertefaalenasside feerhmh mah aktem saemien sisvegem utnieh. Dennie minngiebisnie sïjhtebe dam veelebe tjïelkestidh. Saemiedigkie lea dåarjoem vadteme maanagïertide saemienfaalenassine, jïh dåarjoeöörnegi tjïrrh dle daejtie maanagïertekategorijide utnebe: <em type="italic">a) Saemien maanagïerth, daate sæjhta jiehtedh akte maanagïerte mij lea vihtiestamme nænnoestimmine dïhte biejjieladtje barkoe saemien gïelese jïh kultuvrese bigkie. Dah jeanatjommes dagkerh maanagïerth leah noerhtesaemien dajvesne saemien dajvesne. Gaskem jeatjah aaj saemien maanagïerth Oslosne, Tromsøsne jïh Altesne. </em><em type="italic">b) Maanagïerth saemien goevtesinie, amma nöörjen maanagïerth saemien goevtesinie mij lea vihtiestamme nænnoestimmine dïhte biejjieladtje barkoe saemien gïelese jïh kultuvrese bigkie. Dah jeanatjommesh dagkerh maanagïerth lea saemien dajven ålkolen, vuesiehtimmien gaavhtan Tromsø, Åarjel-Varangere, Nordreisa jïh Alta. </em><em type="italic">c) Maanagïerth mah faalenassh utnieh saemien gïelelïerehtimmien bïjre, amma gïelelïerehtimmie akten maanese jallh maanadåehkide. Maahta aktem dagkeres gïelelïerehtimmiem joekehtslaakan öörnedidh. Daah maanagïerth eah badth jïjtje barkijh utnieh saemien daajrojne, men maanagïerte </em><em type="italic">saemiengïelen almetjh leejjie mah maehtieh dam faalenassem vedtedh. Dah maanah mah dagkeres saemien gïelelïerehtimmiefaalenassem åadtjoeh, sijhtieh joekehts gïelemaadtoem utnedh. Muvhtide maanide dle daate faalenasse sæjhta gïelelïerehtimmie årrodh, mearan mubpieh mah joe leah saemiegïelen, sijhtieh faalenassem åadtjodh sijjen gïelem utniehtidh jïh dam vijriesåbpoe evtiedidh. Saemien maanagïerth jallh maanagïerth saemien goevtesinie aktine maanine mij aktem jeatjah saemien gïelem åtna goh maanagïerten barkoegïele, maehtieh aaj faalenassem saemien gïelelïerehtimmien bïjre vedtedh daan maanese. Gaajhkh daah maanagïerth maehtieh dåarjoem saemien gïelelïerehtæmman ohtsedh Saemiedigkeste. Dagkerh faalenassh vadtasuvvieh gellene lehkesne, goh Tromsø, Kåfjord, Harstad, Kvænangen, Overhalla jïh Bodø. </em></p>
<p>Maanagïerth saemien faalenassine leah dovne privaate jïh tjïelten. Ovmessie öörnedimmieh faalenasseste gååvnesieh, goh båatsoe-, kultuvre- jïh eatnememaanagïerte. Saemiedigkie dåarjoem joekede maanagïertide noerhte-, julev- jïh åarjelsaemien maanajgujmie. Daejstie dle jeenjemes maanah noerhtesaemien maadtojne. Daelie ajve akte julevsaemien maanagïerte (Divtasvuodna) jïh akte åarjelsaemien maanagïerte (Snåase). Lissine aaj jeatjah maanagïerth mah faalenassem vedtieh julev- jïh åarjelsaemien gïelelïerehtimmien bïjre.</p>
<p>Juktie saemieh leah aalkoealmetjh njieljine laantine, sæjhta iemie årrodh laanteraasti rastah laavenjostedh. Naemhtie aaj maanagïerti bïjre. Muvhtine saemien dajvine laanteraasti rastah laavenjostoeh maanagïertefaalenassen bïjre. Vuesiehtimmien gaavhtan maanagïerte Sirmesne nöörjen bielesne laavenjostoe Utsjokine såevmien bielesne. Aaj åarjelsaemien dajvesne laavenjostoe laanteraastah rastah. Saemiedigkie sæjhta Saemien parlamentarihkeles raerien tjïrrh, mij lea akte laavenjostoe-åårgane Såevmien, Sveerjen jïh Nöörjen saemiedigkiej gaskem, barkedh ihke vijriesåbpoe jïh buerebe laavenjostoe sjædta saemiej gaskem laanteraasti rastah.</p>
<p><em type="bold">Mierieh </em></p>
<p><em type="bold">Saemiedigkieraerien politihkeles betnie </em></p>
<p>Saemiedigkieraerien politihkeles betnie våaromem beaja Saemiedigkieraerien barkose veeljemeboelhken. Raerie daam betniem budsjedteraeriestimmesne sjïehtesje. Saemiedigkien budsjedte vierhtieåtnoem stuvrie maanagïertesuerkien sisnjelen. Akte stoerre bielie Saemiedigkien barkoste maanagïertesuerkien sisnjelen lea dåarjoereereme. Saemiedigkie jeatjah gaavhtan dejtie sïejhme laakh jïh ulmieh maanagïertide fulkese mejtie Stoerredigkie vihtiestamme.</p>
<p><em type="bold">Laakh jïh konvensjovnh </em></p>
<p>Jienebh laakh jïh konvensjovnh mierieh biejieh guktie edtja Saemiedigkien maanagïertepolitihkem tjirrehtidh. Maahta neebnedh ILO-konvensjovnem aalkoealmetji reaktaj bïjre, ENn konvensjovne maanaj reaktaj bïjre, Maadthlaaken paragraafe 110a, Saemielaake jïh Laake maanagïerti bïjre. Gaajhkh maanagïerth edtjieh sijjen barkosne dam aarvoevåaromem jïh sisvegem utnedh mah leah vihtiestamme Laakesne maanagïerti</p>
<p><em type="bold">Guvvie: Saemiedigkie </em>bïjre (2006). Saemien maanide jïh dan saemien maanagïertefaalenassese dah åadtjoeh, dle maanagïertelaaken paragraafe 2 jïh paragraafe 8 mah sjïerelaakan maam akt saemien tsiehkiej bïjre jiehtieh. Maanagïertelaaken paragraafe 2, mij lea maanagïerten sisvegen bïjre jeahta: <span type="quote">”Maanagïerte edtja maanaj aalterem, funksjovnedaltesem, mejtie nïejte jallh baernie, sosijaale, etnihkeles jïh kultuvrelle maadtoem krööhkedh, daan nuelesne maanaj gïele jïh kultuvre.” Paragraafesne 8 maanagïertelaake daam jeahta tjïelten dïedten bïjre: ”Tjïelte dïedtem åtna ihke maanagïertefaalenasse saemien maanide saemien dajvine saemien gïelem jïh kultuvrem betnesne åtna. Jeatjah tjïeltine edtja sjïehteladtedh ihke saemien maanah maehtieh gorredidh jïh evtiedidh sijjen gïelem jïh kultuvrem”</span>. Maanagïertelaake dïedtem vadta tjïeltide ihke dah edtjieh sjïehteladtedh naemhtie guktie saemien maanah maehtieh gorredidh jïh evtiedidh sijjen gïelem jïh sijjen kultuvrem. </p>
<p>Mieriesoejkesje maanagïerten sisvegasse jïh laavenjasside (2011), mij lea akte mieriedimmie maanagïertelaakese, aktem vïedteldihkie mieriem vadta juktie soejkesjidh, tjirrehtidh jïh vuarjasjidh maanagïerti barkoem. Mieriesoejkesje jeahta maanagïerth saemien dajvine edtjieh akte sjïehtesjamme bielie årrodh dehtie saemien siebriedahkeste jïh gellievoetem, ræjhkoesvoetem jïh jeerehtsidie saemien siebriedahkesne vuesiehtidh. Edtja vihtiestamme årrodh nænnoestimmine maanagïerte åssjelinie åtna maanaj saemien identiteetem nænnoestehtedh viehkine saemien gïelem nuhtjedh jïh saemien kultuvrem, jieledevuekieh jïh siebriedahketsiehkieh leerehtidh. Vijriesåbpoe edtja vihkeles biehkieh saemien maanabijjiedimmeste gorredidh, dovne barkoevuekine jïh aarkebiejjien jieliedisnie. Maanagïerten faalenasse tjuara öörnesovvedh naemhtie guktie maanah åadtjoeh meatan årrodh ovmessie barkoeprosessine, jïh åadtjoeh meatan årrodh kultuvrelle jïh sosijaale darjoeminie, jïh barkoedåehkie tjuara saemien maehtedh.</p>
<p>Maanagïertine saemien dajvi ålkoli, mah saemien maanah utnieh, eejhtegh jïh maanah reaktam utnieh veanhtadidh maanagïerten barkoedåehkie daajroem saemien kultuvren bïjre åtna jïh aaj krööhkeste saemien kultuvre edtja akte bielie årrodh sisvegistie.</p>
<p><em type="bold">Saemiedigkien aarvoevåarome </em></p>
<p>Akte saemien maanagïertefaalenasse tjuara prinsihpine utnedh maanagïerte edtja akte sjïehtesjamme bielie årrodh saemien siebriedahkeste. Saemiej etnihkeles identiteete ektiedamme sosijaale jïh kultuvrelle jïjtsevoetese, vihkeles aarvoeh sjugnede. Vihkeles dam saemien kultuvreaerpiem vijriesåbpoe evtiedidh, viehkine saemien kultuvrem, jieledevuekieh jïh aarvoeh leerehtidh jïh våajnoes darjodh. Maanagïerth tjuerieh sov barkosne krööhkestidh dam jieledem gusnie saemieh jielieh. Gaskem jeatjah tjuara gellievoetem, ræjhkoesvoetem jïh jeerehtsidie vuesiehtidh. Juktie saemien siebriedahke lea jarkelimmesne dle daan beajjetje maanah tjuerieh meatan årrodh orre positijve biehkieh sjugniedidh dennie daajbaaletje siebriedahkesne. Seamma tïjjen lea vihkeles dïhte daajroe, dååjrehtimmie jïh ussjedevuekie mejtie dah voeresh jïh jïjnjh geerve almetjh utnieh daan biejjien, jïh mah annje jielieminie jeenjesi luvnie daan biejjien, dejtie tjuara nænnoestehtedh jïh sertiestidh minngebe boelvese olles jaemieh men guhkiebasse jielieh.</p>
<p>Maanagïerth aktem vihkeles barkoem åtna vuajnoeh sjugniedidh ihke almetjh ovmessie kultuvrijste maehtieh raeffesne sinsitnine jieledh, jïh sinsitnien jïjtsevoetem seahkaridh. Saemien maanagïertefaalenassen tjïrrh maanah tjuerieh goerkesem jïh seahkarimmiem åadtjodh jeatjah kultuvrh aaj reaktam utnieh siebriedahkesne jïh eatnemedajvine årrodh. Maanagïerten dïedte lea vihkeles aarvoeh leerehtidh, goh ektievoete, hokse jïh meatandïedte, jïh akte byjrese årrodh mij goerkesem jïh seahkarimmiem almetjeaarvose dåarjohte, jïh reakta joekehts årrodh. Mïrrestalleme jïh seammavyörtegsvoete leah betnesne Saemiedigkien barkose. Maanagïerten pedagogeles sisvegen tjïrrh edtja vuejnedh nïejth jïh baernieh leah mïrrestalledh.</p>
<p type="listitem">Mieriesoejkesje maanagïertese jeahta  maanagïerten sisvege edtja vihkeles aarvoeh  betnesne utnedh.  Maanagïerth saemien  faalenassine edtja leerehtidh:</p>
<p type="listitem">Lïhkesvoete jïh gorredimmie eatnamistie</p>
<p type="listitem">Aerpievuekien daajroe jïh voeresi daajroe</p>
<p type="listitem">Saemien ektievoetedomtesem  nænnoestehtedh jïh evtiedidh</p>
<p type="listitem">Seahkarimmiem evtiedidh saemiekultuvren  gellievoetese</p>
<p>Daajroe mij saemien maanabijjiedimmesne gååvnese</p>
<p><em type="bold">Saemiedigkien råålla, dïedte jïh faamoe </em></p>
<p>Juktie saemiej reaktam utnieh jïjtje nænnoestidh sijjen jïjtse gïelen, kultuvren jïh siebriedahkejieleden bijjelen, dle Saemiedigkie edtja tjïelke faamoem utnedh maanagïertepolitihkesne. Gïelepolitihken sjïekenisnie dle Stoerredigkie edtja gïehtjedidh Saemielaaken gïelenjoelkedassh fulkesuvvieh. Saemiedigkien råålla lea politihkem evtiedidh saemien gïelese maanagïertesne. Dam digkede jeatjah gaavhtan Saemiedigkiebïevnesisnie saemien gïelen bïjre, jïh Saemiedigkiebïevnesisnie lïerehtimmien jïh ööhpehtimmien bïjre.</p>
<p>Saemiedigkie sjïehteladta saemien maanagïertefaalenassese Nöörjesne dåarjoe-öörnegi tjïrrh. Vijriesåbpoe Saemiedigkie lea eadtjohke politihkeevtiedimmesne maanagïertesuerkesne, men ij naan laakepolitihkeles faamoem utnieh. Konsultasjovnelatjkoen tjïrrh reerenassine, Saemiedigkie nuepiem åtna tsevtsedh jïh daerpiesvoeth våajnoes darjodh maanagïerti evtiedimmiebarkosne.</p>
<p>Dïhte stööremes viehkiedïrrege juktie saemien gïelem jïh kultuvrem nænnoestehtedh lea dåarjoe maanagïertide. Dåarjoeöörnegen ulmie lea maanah aktem maanagïertefaalenassem utnieh mah gïelem jïh kultuvrem betnesne utnieh (Saemiedigkien budsjedte 2012). Jaepien 2012 mahte 6 millijovnh kråvnah vadtasovvin saemien maanagïertide, ånnetji vielie goh 800.000 kråvnah vadtasovvin nöörjen maanagïertide saemien goevtesinie, vielie goh 1,8 millijovnh kråvnah vadtasovvin maanagïertide mah faalenassem utnieh saemien gïelelïerehtimmien bïjre, 480 000 kråvnah vadtasovvin prosjektide maanagïertine jïh 1.785.200 kråvnah learoevierhtide.</p>
<p>Konsulentesïelte Asplan viak aktem vuarjasjimmiem darjoeji dehtie ellies dåarjoste jïh dåarjoekrïevenassijste jaepien 2010. Saemiedigkie lea dan mænngan dåarjoekrïevenasside staeriedamme dej illedahki mietie. Edtja dåarjoem vihth vuarjasjidh jaepien 2014.</p>
<p>Saemiedigkie aaj stipendeöörnegh åtna, mah gaskem jeatjah edtjieh saemiengïelen barkijh dåårrehtidh maanagïertide. Stipendh vadtasåvva dovne learoehkidie jåarhkeskuvline jïh studentide jïlleskuvline jïh universiteetine.</p>
<p>Saemiedigkien leah jienebh laavenjostoeguejmieh mah tjåenghkies ulmiej vööste berkieh. Maahta neebnedh Maahtoedepartemeente, Ööhpehtimmiedirektovraate, Fylhkenålma jïh eejhtegemoenehtse maanagïertide (daaroen FUB). Saemiedigkie aaj aktem lïhke laavenjostoem åtna fïerhtine tjïeltine. Tjïelth dïedtem utnieh ihke maanagïerth aktem hijven faalenassem vedtieh saemien gïelesne jïh kultuvrelïerehtimmesne. Tjïelth leah vaaksjomefaamoe maanagïertide, aaj dejtie privaate. Saemiedigkie aaj govlesadta fïerhtine</p>
<p><em type="bold">Tabelle 1: Dåarjoe maanagïertide. </em>0 1 000 000 2 000 000 3 000 000 4 000 000 5 000 000 </p>
<p>Finnmaarhke</p>
<p>Romsa</p>
<p>Nordlaante</p>
<p>Noerhte-‐</p>
<p>Åarjel-‐</p>
<p>Rogalaante</p>
<p>Oslo/Akershus</p>
<p>Saemien maanagïerth</p>
<p>Nöörjen maanagïerth saemien goevtesinie</p>
<p>Nöörjen maanagïerth faalenassine saemien gïelelïerehEmmien bïjre maanagïertine jïh eejhtegigujmie. Vijriesåbpoe dle Saemiedigkie viermietjåanghkoeh öörnede barkijidie maanagïertine juktie kvaliteetem evtiedidh, maahtoem lutnjedh jïh dååjrehtimmieh juekedh. Saemiedigkie aaj saemien lïerehtimmien bïjre bihkede maanagïertesuerkien sisnjelen. Göökth fïerhten jaepien Saemiedigkie tjaalegem <span type="quote">”Stullan”</span> olkese vadta dejtie mah maanagïertine berkieh. Saemiedigkie aktem tjirkijem åtna mïrrestallemedåehkesne maanagïertide maam Finnmaarhken fylhkenålma lea tseegkeme.</p>
<p><em type="bold">Daajroevåarome </em></p>
<p>Daajroevåarome sæjhta akte haesteme årrodh Saemiedægkan gosse edtja strategijide maanagïerteevtiedæmman darjodh. Saemiedigkie sov daajroevåaromem bigkie jïjtse statistihkine.</p>
<p>Dïhte minngemes statistihke jaepeste 2012 (Saemiedigkie) vuesehte daelie vïhtesjadteme 23 saemien maanagïerth, 7 nöörjen maanagïerth saemien goevtesinie jïh 31 nöörjen maanagïerth mah faalenassem vedtieh saemien gïelelïerehtimmien bïjre. Doh saemien maanagïerth leah Kirkenesen raejeste noerhtene Oslon raajan åerjielisnie. Medtie 70 prosenth dejstie saemien maanagïertijste leah Finnmaarhken fylhkesne. Læjhkan vihkeles måjhtelidh statistihke ij maam sisvegen bïjre jiehtieh maanagïertine. Daate lea mij akt maam <span type="quote">”Samiske tall forteller”</span> lea neebneme, jïh mejnie Saemiedigkie sæjhta vijriesåbpoe barkedh.</p>
<p>Saemiedigkie åådtje, dåarjoereeremen sjïekenisnie, daejredh man jïjnjh maanah mah saemien maanagïertefaalenassem åadtjoeh. Maahta veanhtadidh maanalåhkoe lea ånnetji stuerebe dan åvteste såemies maanagïerth eah dåarjoem Saemiedigkeste ohtsh, jalhts saemien faalenassem utnieh, jïh dan åvteste eah meatan sjïdth mijjen statistihkesne dej maanajgujmie mah saemien maanagïertefaalenassem åadtjoeh.</p>
<p>Saemiedigkien bijjieguvvien mietie dle 826 maanah saemien maanagïertefaalenassem åadtjoeh 2012. Dijagramme vuelielisnie vuesehte guktie maanalåhkoe lea joekedamme dejnie 7 sjyöhtehke fylhkine. Dah taalh jaapan 2012 vuesiehtieh 62 % maanijste saemien maanagïertefaalenassem åadtjoeh Finnmaarhkesne, 24 % Tromsesne, 60 % Nordlaantesne, unnebe goh 3 % Noerhte-Trööndelagesne, Åarjel-Trööndelagesne jïh Rogalaantesne jïh vielie goh 3 % Oslo jïh Akershusesne.</p>
<p>Saemiedigkie aaj aktem bijjieguvviem dorjeme maanalåhkoste mij noerhtesaemien-, julevsasemien – jïh åarjelsaemien maanagïertefaalenassem åådtjeme (vuartesjh dijagrammem vuelielisnie).</p>
<p>Bijjieguvvie vuesehte noerhtesaemien maanagïertefaalenasse lea vadtasovveme 7 fylhkine, jïh medtie 750 maanah dam faalenassem åadtjoeh. Dehtie ållesth maanalåhkoste dle daate 90 % maanijste. Iemielaakan dle bijjelen 60 % maanah mah noerhtesaemien maanagïertefaalenassem åadtjoeh Finnmaarhkesne, jïh lihkebe 30 % Tromsesne. Fierhtene daejstie fylhkijste Nordlaante, Noerhte-Trööndelage, Åarjel-Trööndelage jïh Rogalaante dle unnebe goh 3 % maanah mah saemienfaalenassem åadtjoeh, mearan Oslosne jïh Akershusne ånnetji vielie goh 6 %.</p>
<p>Julevsaemien maanagïertefaalenasse ajve vadtasåvva tjieltine Nordlaanten fylhkesne, gusnie julevsaemien dajve. Dehtie ållesth maanalåhkoste</p>
<p><em type="bold">Tabelle 2: Maanalåhkoe maanagïertine saemienfaalenassine. </em>62% 24% 6% &lt;3% &lt;3% &lt;3% &gt;3% </p>
<p>Finnmaarhke</p>
<p>Romsa</p>
<p>Nordlaante</p>
<p>Noerhte-‐Trööndelage</p>
<p>Åarjel-‐Trööndelage</p>
<p>Rogalaante</p>
<p>Oslo jïh Akershus mah saemien maanagïertefaalenassem åadtjodh dle medtie 6 % maanijste julevsaemien maanagïertefaalenassem åadtjoeh.</p>
<p>Dehtie ållesth maanalåhkoste mah saemien maaangïertefaalenassem åadtjoeh, dle vielie goh 3 % maanijste mah åarjelsaemien maanagïertefaalenassem åadtjoeh. 88 % åarjelsaemien maanagïertefaalenasseste vadtasuvvieh åarjelsaemien dajvine Noerhte-jïh Åarjel-Trööndelagesne. Unnebe goh 3 % maanijste åarjelsaemien maanagïertefaalenassem åadtjoeh fïerhtene fylhkjijste Finnmaarhke, Nordlaante, Oslo jïh Akershus.</p>
<p>Daate bijjieguvvie vuesehte åejvieleavloe maanalåhkoste mij saemien maanagïertefaalenassem åådtje lea Finnmaarhkesne jïh Tromsesne. Tabelle aaj vuesehte saemienfaalenasse lea saemien dajvine. Vuesiehtimmien gaavhtan dle julevsaemien maanagïertefaalenasse julevsaemien dajvine Nordlaantesne. Vijriesåbpoe dle dijagramme bijjielisnie vuesehte åarjelsaemien maanah leah bårrode gelline fylhkine, aaj åarjelsaemien dajvi ålkoli. Saemiedigkie vuajneme akte lissiehtimmie orreme dejstie ohtsemijstie mah leah åarjelsaemien faalenasside. Akte dagkeres evtiedimmie lea vaajteles, seamma tïjjen goh Saemiedigkie tuhtjie vihkeles viehkiehtidh nænnoestehtedh dejtie tseegkeme maanagïertefaalenasside.</p>
<p>Båetijen aejkien Saemiedigkien ulmie lea tjelmide bïejedh bïevnese- jïh bïhkedimmiebarkose. Saemiedigkie veanhtede tjïelth jïh maanagïerteaajhterh aaj dïedtem vaeltieh saemien maanagïertefaalenassi bïjre bievnedh jïh bïhkedidh. Saemiedigkie sæjhta aktem lissie fokusem utnedh julev- jïh åarjelsaemien maanagïertefaalenasside båetijen aejkien. Daate dan åvteste daejnie dajvine dle joekoen vihkeles saemien gïelem jïh kultuvrem vaarjelidh.</p>
<p>Analyjsedåehkie buakta gærjesne Samiske tall forteller 5, maanagïertelåhkoe saemienfaalenassine lea jïebne. Maanalåhkoe mij saemien maanagïertefaalenassem åadtjoeji læssani 6 maanajgujmie 2010/11 raejeste 2011/12 raajan. Seamma tïjjen dle maanalåhkoe mij saemien maanagïertine jïh saemien goevtesinie nöörjen maanagïertine vaadtsa ånnani 30 maanajgujmie, jïh 36 maanajgujmie læssani mah saemienfaalenassem åadtjoejin nöörjen maanagïertine. Dïhte fåantoe man åvteste daate ånnanimmie maanijste maanagïertine boelhken 2005-2012, lij låhkoe dejstie golmen-, njieljien- jïh vïjhten jaepien båeries maanijste ånnani abpe 16 % Finnmaarhkesne, mahte 6 % Tromsesne jïh 10 % Nordlaantesne.</p>
<p>Samiske tall forteller 5 aaj tjaala ”dastegh mijjieh dam ållesth taalem faalenassesåarhtine juekebe, dle vuejnebe akte guhkies jarkelimmie sæjhta sjïdtedh. Maanalåhkoe saemien maanagïertine jïh saemien maanagïertegoevtesinie (nöörjen maanagïertine) ånnene, mearan maanalåhkoe jeatjah saemienfaalenassine nöörjen maanagïertine læssene. Rïektesisnie dle gïele sæjhta viesjiesåbpoe sjïdtedh aarhskuvlemaanaj luvnie dej minngemes govhte jaepiej, dan åvteste dah faalenassh mah læssanieh, leah viesjiesåbpoe goh dah mah ånnanieh.”</p>
<p>Saemiedigkie vïhtesjadta maam analyjsedåehkie buakta. Akte ånnanimmie saemien maanagïertelåhkoste orreme seamma tïjjen goh nöörjen maanagïerth saemienfaalenassine leah læssanamme dej minngemes jaepiej. Dïhte ållesth maanagïertetaale lea læjhkan jïebne. Maahta årrodh dan åvteste maanagïerth leah orrijamme jallh leah jeatjahlaakan öörnedamme guktie dah leah vaenebh sjïdteme. Akte jeatjah faktovre</p>
<p><em type="bold">Tabelle 3: Maanalåhkoe noerhte-, julev-jïh åarjelsaemien maaangïertefaalenassine. </em>0 100 200 300 400 500 600 </p>
<p>Finnmaarhke</p>
<p>Romsa</p>
<p>Nordlaante</p>
<p>Noerhte-‐Trööndelage</p>
<p>Åarjel-‐Trööndelage</p>
<p>Rogalaante</p>
<p>Oslo jïh Akershus</p>
<p>Noerhtesaemienfaale-‐nasse</p>
<p>Julevsaemienfaalenasse</p>
<p>Åarjelsaemienfaalenasse maahta årrodh Saemiedigkie daan boelhken lea striengkiesåbpoe krïevenassh bïejeme dejtie dåarjojde saemien maanagïertide.</p>
<p>Dïhte ånnanimmie maanagïertelåhkosne saemien faalenassine lea mij akt mestie Saemiedigkie tjoeperde, jïh mejnie ij leah madtjeles. Båetijen aejkien Saemiedigkie sæjhta bïevnesebarkoem jïh bïhkedimmiem lissiehtidh, guktie aaj sjyöhtehke dåarjoedåastojh, mah eah dåarjoem ohtsh daan biejjien, sijhtieh dam darjodh båetijen aejkien. Saemiedigkie bïevnesh åådtje sjyöhtehke maanagïerti bïjre mah eah dåarjoem ohtseme, jïh daate maahta nåake årrodh dejtie maanide mej bïjre, dan åvteste dah kanne eah aktem saemien maanagïertefaalenassem åadtjoeh. Daan biejjien dle Saemiedigkie ij barkoefaamoem utnieh dam gïehtjedidh. Saemiedigkien aajkoe maanagïertedåarjojne lea daan mearan orreme sjïehteladtedh ihke tjïelth jïh privaate maanagïerte-aajhterh edtjieh maehtedh aktem saemien maanagïertefaalenassem vedtedh. Saemiedigkie vuajna daerpies dåarjoeöörnegen krïevenassh vihth vuarjasjidh. Maanagïerti reektemi tjïrrh dle Saemiedigkie vuajna dah maanagïerth leah joekehts dovne sisvegen jïh gïelen bïjre. Saemiedigkien vaajtele lea dåarjoem sjïehtedidh naemhtie guktie maanagïerth maehtieh evtiedimmiem jïh kvaliteetem sisvegistie gorredidh.</p>
<p>Tabelle vuesehte dejstie ållesth 23 saemien maanagïertijste dle 14 tjïelten maanagïerth jïh 9 privaate maanagïerth. 71 % dejstie tjïelten saemien maanagïertijste jïh mahte 60 % dejstie privaate saemien maanagïertijste leah Finnmaarhkesne. Tjåanghkan mahte 30 % tjïelten maanagïerth fylhkine Tromse, Noerhte-Trööndelage jïh Oslo jïh Akershus, mearan ij naaken Nordlaantesne. Fylhkine Tromse jïh Nordlaante tjåanghkan bijjelen 30 % privaate saemien maanagïerth, mearan ij naan privaate saemien maanagïerth Noerhte-Trööndelagesne, Oslo jïh Akershusesne.</p>
<p>Tabelle vuesehte ajve Finnmaarhkesne jïh Tromsesne gusnie nöörjen maanagïerth goevtesinie saemienfaalenassine. Akte naa seamma joekedimmie tjïelten jïh privaate saemien maanagïertijste daejnie fylhkine. Tjåanghkan mahte 60 % tjïelten jïh bijjelen 40 % privaate saemien maanagïerth fylhkine.</p>
<p><em type="italic">Jaepiej 2009, 2010 jïh </em><em type="italic">2011 Unjargan tjïelte namhtah maanagïertesijjiem utni. 2012 raejeste akten sijjien åasa lea 1500 kråvnah fïerhten asken (beapmojne). Dejtie mah dïenesjieh unnebe goh 3G, maanagïertesijjien åasa 500 kråvnah (beapmojne). 50 % giehpiedimmie jis åerpenh. </em></p>
<p><em type="bold">Tabelle 4: Låhkoe saemien maanagïertijste. </em>0 2 4 6 8 10 12 14 16 </p>
<p>Finnmaarhke</p>
<p>Romsa</p>
<p>Nordlaante</p>
<p>Noerhte-‐Trööndelage Oslo jïh Akershus</p>
<p>Saemien maanagïerth</p>
<p>Tjïelten maanagïerth</p>
<p>Privaate maanagïerth</p>
<p><em type="bold">Tabelle 5: Låhkoe maanagïertijste saemien goevtesinie. </em>0 0,5 1 1,5 2 2,5 3 3,5 4 </p>
<p>Finnmaarhke</p>
<p>Romsa</p>
<p>Nordlaante</p>
<p>Noerhte-‐Trööndelage Oslo jïh Akershus</p>
<p>Nöörjen maanagïerth saemien goevtesinie</p>
<p>Tjïelten maanagïerth</p>
<p>Privaate maanagïerth</p>
<p><em type="bold">Tabelle 6: Låhkoe maanagïertijste faalenassine saemien gïelelïerehtimmien bïjre. </em>0 2 4 6 8 10 12 14 </p>
<p>Finnmaarhke</p>
<p>Romsa</p>
<p>Nordlaante</p>
<p>Noerhte-‐Trööndelage</p>
<p>Åarjel-‐Trööndelage</p>
<p>Rogalaante</p>
<p>Oslo jïh Akershus</p>
<p>Maanagïerth mej faalenasse saemien gïelelïerehDmmien bïjre</p>
<p>Tjïelten maanagïerth</p>
<p>Privaate maanagïerth</p>
<p>Jaepien 2012 dle 33 nöörjen maanagïerth dåarjoem saemien gïelelïerehtæmman åadtjoejin. Daejstie 33 maanagïertijste bijjelen 60 % leah tjïelten maanagïerth, jïh mahte 40 % privaate maanagïerth. Tromsesne bijjelen 70 % tjïelten jïh mahte 30 % privaate maanagïerth mah faalenassem utnieh saemien gïelelïerehtimmien bïjre. Daennie fylhkesne aaj jeenjemes maanagïerth saemienfaalenassine ajve akten maanese. Åarjel-Trööndelagesne, Oslo jïh Akershusesne 3 jallh jienebh tjïelten maanagïerth, mearan Nordlaantesne, Noerhte-Trööndelagesne jïh Rogalaantesne 3 jallh jienebh privaate maanagïerth saemienfaalenassine, Oslo jïh Akershusesne vaenebh goh 3, jïh Åarjel-Trööndelagesne jïh Rogalaantesne ij naaken.</p>
<p><em type="bold">Barkoesuerkieh </em></p>
<p>Bïevnese saemien maanagïertefaalenassi bïjre edtja tjelmide barkoesuerkide bïejedh, jïh vuesiehtidh mah haestemh, ulmieh jïh strategijh mah leah mijjen uvte. Saemiedigkie sæjhta tjoevkesem bïejedh govhte barkoesuerkide. Mijjieh dejtie åehpiedehtebe akti akti, men læjhkan dej tjåenghkies ulmie lea vaarjelidh, nænnoestehtedh jïh evtiedidh saemien gïelem jïh kultuvrem.</p>
<p><em type="bold">Barkoesuerkie 1 – Maanagïerten sisvege </em></p>
<p><em type="bold">Haestemh </em></p>
<p>Saemiedigkien maanagïertepolitihke våaroeminie åtna maanagïerti kvaliteete jïh sisvege, jïh maanagïerti aarvoevåarome tjuerieh jarngesne årrodh gosse edtja aktem ållesth saemien ööhpehtimmiepolitihkem evtiedidh. Vihkeles dïhte nasjovnaale ööhpehtimmiepolitihke ulmieh jïh strategijh åtna juktie gorredidh dah unnemes standardh aalkoealmetji reaktide steeresuvvieh. Barkoesuerkie ussjede ihke daerpies aktine tjåenghkies pedagogeles betnine jïh tjåenghkies haestemh utnedh mah saemien aarvoeh maanagïerte edtja betnesne utnedh, jïh guktie dam bööremeslaakan darjodh. Aktene bijjemes daltesisnie dle saemieh goh almetjh tjuerieh reaktam åadtjodh sijjen jïjtsh maanagïerth evtiedidh, gusnie lïerehtimmievuekieh jïh jïjtsh learoevierhtieh leah jarngesne. Saemieh maehtieh, vuesiehtimmien gaavhtan jïjtje mieriesoejkesjem darjodh saemien maanagïertefaalenassese. Dotkeme vuesehte eah gaajhkh saemien maanagïerth aktem saemien sisvegem utnieh. Jalhts maanagïerth leah vihtiestamme sijjen nænnoestimmine dah edtjieh saemien gïelem jïh kultuvrem betnesne utnedh, jïh saemiengïelen barkijh utnedh. Maanagïerten sisvege ij leah ajve vuekiej jïh learoevierhtiej bïjre, men aaj mennie mieresne jïh guktie saemien perspektijve leavloem åådtje jïh våajnoes sjædta rïektesisnie.</p>
<p>Akte dejstie haestiemijstie lea hijven kvaliteetem gorredidh maanagïerten sisvegistie, seamma tïjjen goh mijjieh daejrebe jïjnjh faagealmetjh fååtesieh. Vihkeles faagealmetjh gååvnesieh mah faagemaahtoem suerkesne utnieh. Dah sijhtieh viehkiehtidh kvaliteetem jïh aktem eensi faageles sisvegem gorredidh dan bööretjommesasse maanide, dej eejhtegidie jïh saemien gietskies siebriedahkese.</p>
<p>Akte sïejhme suerkie maanagïerten sisvegisnie lea kultuvreleerehtimmie. Kultuvre lea aerpien jïh aerpievuekiej bïjre, men seamma tïjjen gorredidh, sjugniedidh jïh orrestidh. Saemiedigkien bieleste sæjhta vihkeles årrodh skreejrehtidh maanagïerth dam saemien kultuvrem betnesne utnieh gosse sisvegem soejkesjieh. Stååkedimmien tjïrrh</p>
<p><em type="bold">Guvvie: gahkkorcorustudentbhg.blogspot.no </em>maahta vihkeles aarvoeh maanide vedtedh gosse leah ålkone eatnamisnie jïh gosse maanah åadtjoeh meatan årrodh aerpievuekien barkosne. Saemien kultuvre edtja akte iemie bielie årrodh saemien maanagïertefaalenasseste aarkebiejjien. Sisvege edtja gellielaaketje jïh jeereldihkie årrodh, jïh sjïehtedamme årrodh dan aktegs maanese. Edtja sisvegem saemien maanagïertefaalenassesne gaajhkide maanide sjïehtedidh, saaht gusnie dah årroeminie laantesne. Edtja aaj akte lissiehtimmie årrodh maanan evtiedimmesne; daan sjïekenisnie joekoen gïeleevtiedimmesne. Akte krïevenasse saemiengïelen barkijh maanagïertesne berkieh. </p>
<p>Dan åvteste saemien siebriedahke dan gellielaaketje, dle dah ovmessie maanagïerth tjuerieh dam gietskies kultuvrem våaroemasse bïejedh sijjen maanagïertese. Dellie dah barkijh aktem gietskies jïh aerpievuekien daajroem daarpesjieh. Maanah tjuerieh seamma tïjjen åadtjodh seahkarimmiem jïh ektiedomtesem evtiedidh abpe saemien gellievoeten åvteste, jïh akten jienebekultuvrelle siebriedahken åvteste sïejhmelaakan. Dejpielistie saemieh sijjen årromedajvh åtneme dovne noerhtesaemien, julevsaemien jïh åarjelsaemien gïeledajvesne. Daah saemien dajvh annje gååvnesieh jalhts unnebe sjïdteme. Lissine saemieh staarine årroeh. Vihkeles gaajhkh maanah nuepiem åadtjoeh sijjen gietskies kultuvren bïjre lïeredh saaht gusnie laantesne årroeminie, seamma tïjjen goh dah aaj tjuerieh mubpiej aerpievuekiej, aarvoej jïh vuekiej bïjre lïeredh.</p>
<p>Eejhtegh ojhte åejviedïedtem utnieh maanan bijjiedimmien åvteste, viertesth Maanalaakine paragraafe 30 (1981). Eejhtegedïedte sæjhta jiehtedh eejhtegh aktem hoksedïedtem åtna maanan åvteste, jïh dah nænnoestimmiereaktam utnieh maanan bieleste. Dan baelien maana lea maanagïertesne, maanagïerte såemies dejstie hokse- jïh bijjiedimmielaavenjassijste vaalta. Maanagïerte lissine båata hïejmebyjresasse, jïh tjuara goerkesem jïh seahkarimmiem vuesiehtidh ovmessie fuelhkievuekide. Saemiedigkie vuajna man vihkeles maanagïerth dan jeenjemasth goh gåarede, aerpievuekieh saemien bijjiedimmien sisnjelen guhkiebasse sertieh. Maanagïerte tjuara tjarke krööhkedh maam eejhtegh maanabijjiedimmien vienhtieh jïh guktie dah maanide bijjiedieh. Dan åvteste barkijh, eejhtegh jïh dïhte sïejhme saemien siebriedahke tjuerieh aktem voerkes vuajnoem jïh maahtoem utnedh.</p>
<p>Guktie maanagïerth leah hammoedamme lea vihkeles dan åvteste maanah badth tsevtseme sjidtieh dejstie byjngetje tsiehkijste. Daeverh jïh væhtah leah symbovlh jïh dan sisnjelds maanagïertekultuvren jïh daan aarvoej bïjre soptsestieh. Saemiedigkie veanhta maanagïerth edtjieh aktem saemienvoetem utnedh, våajnoes daeverigujmie jïh væhtajgujmie. Maahta akte gåetie årrodh jallh låavthgåetie, saemien stååkegaevnieh (stååkegaevnieh mah saemien kultuvrem vuesiehtieh), feegreme saemien klaeriejgujmie jïh vielie. Gosse saemien gïele aaj våajnoes dle dïhte aaj soptseste maanagïerte leavloem beaja saemien sisvegasse, dovne gïele jïh kultuvre. Akte våajnoes saemienvoete lea vihkeles ihke maanah edtjieh damtedh dah sijjiem utnieh ektievoetesne jïh leah jååhkesjamme, jïh dïhte maahta meatan årrodh dam saemien identiteetem nænnoestehtedh.</p>
<p>Daan beajjetje laakine eah gaajhkesh reaktam åadtjoeh akten saemien maanagïertefaalenassese, jalhts dam sijhtieh. Maanah ajve reaktam utnieh aktem sijjiem åadtjodh maanagïertesne, men ij reaktam utnieh aktem saemien maanagïertefaalenassem åadtjodh. Øie-moenehtse (NOU:2012, Til barnas beste, ny lovgivning for barnehagene)</p>
<p><em type="bold">Guvvie: gahkkorcorustudentbhg.blogspot.no </em>vuarjesje ij leah aavrehke aktem krïevenassem reaktan bïjre saemien maanagïertefaalenassese sjïehtesjidh aktene orre maanagïertelaakesne, dan åvteste ij gåaredh dam illedh. Saemiedigkie lea ovgeahpan. Maanah maanagïertesne byöroeh laaken mietie seamma reaktah utnedh goh learohkh maadthskuvlesne gosse lea reaktan bïjre saemienfaalenassese. Aktine sjïere reaktine saemien maanagïertefaalenassese, dle gaajhkh maanah mah dam sijhtieh aktem faalenassem åadtjoeh gusnie leavloem beaja saemien gïelese jïh kultuvrese. Naemhtie guktie öörnege lea daan biejjien, dle ij leah daate nuekies tjïelke. Saemiedigkien mïelen mietie dle tjuara laakesne tjåadtjodh gaajhkh maanah mah dam sijhtieh, reaktam utnieh saemien maanagïertefaalenassem åadtjodh saaht gusnie laantesne dah årroeh. </p>
<p>Saemiedigkien råålla sæjhta amma årrodh viehkiehtidh aktem saemien sisvegem maanagïertine gorredidh jïh evtiedidh. Saemiedigkie sæjhta aktem politihkem tjirrehtidh gusnie dah barkijh tjuerieh aktem unnemes daajroem utnedh kultuvredaajroen jïh kultuvregoerkesen bïjre.</p>
<p>Tjïelti jïh fylhkentjïelti råållah leah maanagïerte-jïh vaaksjomefaamoe. Saemiedigkie maahta dåarjoeh gïehtjedidh maam Saemiedigkie jïjtje vadta. Daate gaajhkine dåarjoeprievine tjåådtje. Akti veajkoej dle daerpies gïehtjedidh mejtie vierhtieh åtnasuvvieh krïevenassi mietie. Gïehtjedimmiej tjïrrh dle fokusem beaja kvaliteetese maanagïerten sisvegasse jïh saemien gïelese. Saemiedigkie tjuara aktem eadtjoehkåbpoe råållam utnedh jïh sjyöhtehke guejmiejgujmie laavenjostedh desnie gusnie maanagïertide vååksje. Daate juktie gorredidh dïhte saemien perspektijve lea stïeresne.</p>
<p type="listitem">Ulmie</p>
<p>Maanagïerten akte saemien sisvege mij evtiedimmiem, lïerehtimmiem jïh skearkagimmiem eevtjie, laavenjostosne jïh goerkesisnie maanan hïejmine.</p>
<p type="listitem">Strategijh</p>
<p type="listitem">Hoksedh maanagïerte-aajhterh daajroem  utnieh saemien gïelen jïh kultuvren bïjre</p>
<p type="listitem">Viehkiehtidh guktie maanagïerth faageles  maahtoem utnieh saemien gïelesne jïh  kultuvresne jïh daate leavloem åådtje  maanagïertesne</p>
<p>Viehkiehtidh guktie studenth daajroem åadtjoeh saemien gïelesne jïh kultuvresne.</p>
<p><em type="bold">Barkoesuerkie 2 – Gïeleskreejreme maanagïertesne </em></p>
<p><em type="bold">Haestemh </em></p>
<p>Saemiedigkie åtna gïelelïerehtimmie jïh gïeleskreejreme maanagïertemaanijste lea akte dejstie vihkielommes suerkijste maanagïertepolitihken sisnjelen. Saemielaake (1987) vihteste saemien akte byögkeles gïele Nöörjesne, jïh saemien jïh nöörjen leah</p>
<p><em type="bold">Guvvie: gahkkorcorustudentbhg.blogspot.no </em>seammavyörtegs gïelh. Mieriesoejkesje maanagïerten sisvegasse jïh laavenjasside (2001) jeahta maanagïerte edtja eadtjohkelaakan barkedh maanaj gïeleevtiedimmine. Akte dejstie ulmijste Saemiedigkien gïelepolitihkese lea viehkiehtidh guktie jienebh saemien gïeleutnijh sjædta båetijen aejkien. Saemien gïeli gaavhtan dle vihkeles maanah maehtieh gïelem vejtiestidh hïejmesne, maanagïertesne jïh skuvlesne. Saemiedigkie sæjhta dan åvteste eadtjohkelaakan nænnoestehtedh jïh sjïehteladtedh ihke gaajhkh maanah dam gïelelïerehtimmiem åadtjoeh maam edtjieh utnedh laaken mietie. Barkoe- jïh ektiedimmiedepartemeente lea aktem dahkoesoejkesjem dorjeme saemien gïelide (2009). </p>
<p>Dahkoesoejkesje digkede ulmieh, haestemh, guhkies strategijh jïh råajvarimmieh gïelelïerehtimmesne saemien maanide jïh noeride. Daate akte gamte barkoe mejnie Saemiedigkie aaj barkeminie sov maanagïertepolitihken tjïrrh. Jis dahkoesoejkesje edtja staeriesovvedh dle byöroe Saemiedigkiebïevnesem saemien maanagïertefaalenassen bïjre våaroemasse bïejedh. Jeatjah gaavhtan vuesiehtibie Saemiedigkiebïevnesasse saemien gïelen bïjre mij dahkoesoejkesjem vielie gïetede.</p>
<p>Gïeleskreejreme aktene maanagïertesne ij leah aktelaaketje dan åvteste maanah ovmessie gïelemaadtojste båetieh. Gellie såarhts gïelefaalenassh daan beajjetje maanagïertine gååvnesieh. Jalhts maanagïerten nænnoestimmine tjåådtje daate akte saemien maanagïerte, dle saemien gïele maahta åtnasovvedh dovne vaenie jïh jïjnje. Mijjieh aaj daejrebe nöörjengïelen maanah sijjiem saemien maanagïertine ohtsedieh, jïh mijjieh daejrebe daate gïelebyjresem tsevtsie naemhtie guktie nöörjen gïele lea dïhte gïele mij jeenjemes åtnasåvva. Saemiedigkien gïelepolitihke sæjhta gellievoetem jïh jeerehtsidie gaajhkine saemien gïeline gorredidh. Gietskies sjïehtedimmie gïelefaalenasseste lea vihkeles. Dovne maanah mej saemien ietniengïeline jïh maanah saemien</p>
<p><em type="bold">Guvvie: Saemiedigkie </em>mubpiengïeline tjuerieh nuepieh åadtjodh gïelem vejtiestidh jïh gïelem guhkiebasse evtiedidh. Naan maanagïerth jïjtsh gïelesoejkesjh darjoeh fïerhten maanese. Dellie maanagïerte akte sijjie sjædta gusnie dovne nöörjengïelen maanah saemien lierieh, jïh saemiengïelen maanah saemien gïelem evtiedieh funksjovnelle guektiengïelevoeten vööste. </p>
<p>Dah stoerre jeerehtsh maanaj gïelemaahtosne haestemh vedtieh gosse edtja gïeleskreejremasse sjïehteladtedh. Maanagïerth tjuerieh dan åvteste faalenassem sjïehtedidh maanaj gïeleevtiedimmien jïh maadtoen mietie. Maanagïerte tjuara sjïehteladtedh ihke barkijh jïh maanah saemien gïelem ektesne nuhtjieh gosse stååkedieh jïh lierieh, jïh veeljieh saemiestidh gosse jeatjah saemiegïelen almetjigujmie ektine. Saemiegïelen maanah sijhtieh iktegisth såemies boelhkesne årrodh guektiengïelevoeteevtiedimmesne aktene jallh jieniebinie dejstie saemien gïelijste jïh nöörjen gïelesne, jallh jeatjah gïeline. Maanagïerte edtja hoksedh maanah aktem saemiengïelen evtiedimmiem åadtjoeh, olles dej saemien gïele jïh saemien kultuvrelle sisvege viesjiesåbpoe sjïdth men nænnoesåbpoe. Juktie dam hoksedh dle vihkeles maanagïerte aktem tjïelke gïelepolitihkem åtna. Maanah mah edtjieh gïelem lïeredh jïh gïelem evtiedidh aktem saemiengïelen sijjiem daarpesjieh gusnie ij naan jeatjah gïelh. Tjuara öörnedidh jïh vuekieh nuhtjedh mah maanaj gïelemaadtojne sjiehtieh jïh maanagïerten ulmine gïeleevtiedimmien bïjre. Maehtebe vuesiehtidh dan saemien maanagïertese Alta siida mij aktem tjïelke gïelepolitihkem maanagïertesne åtna. Daan faalenassen gaavhtan dle eejhtegh åvtedaajroem utnieh maam gïelen bïjre ussjede. Vuesiehtibie aaj Saemiedigkiebïevnesasse saemien gïelen bïjre.</p>
<p>Saemiedigkie vuajna akte dejstie bööremes viehkiedïrregijstie lea orreme gosse tjïelth leah meatan sjïdteme saemien gïelen reeremedajvesne. Muvhtene lehkesne daate öörnege ij leah dejtie vaajteles illedahkide vadteme. Saemiedigkie jeatjah gaavhtan veanhta jeatjah dajvh saemien årrojigujmie, goh Alta, Röörose jïh Tromsø aaj tjuerieh saemiengïelese sjïehteladtedh maanagïertine. Daah dajvh leah aerpievuekien mietie dajvh saemien årrojigujmie. Maanagïertelaaken mietie maanagïerte edtja saemien maanaj gïelem jïh kultuvrem krööhkedh. Daate ij leah ektiedamme saemien dajvide, men saaht gusnie maanah maanagïertesne vaedtsieh. Åarjelsaemien jïh julevsaemien gïelh leah naa viesjies gïelh jïh råajvarimmieh daarpesjieh mah leah ryöktesth stuvreme dejtie sjïere daerpiesvoetide daejnie siebriedahkine. Ihke gïelh edtjieh hijven evtiedimmienuepieh åadtjodh dle daerpies aktine sjïere barkojne åarjel- jïh julevsaemien dajvine.</p>
<p>Saemiedigkie vuajna akte dejstie haestiemijstie gosse gïeleskreejreminie barka lea vierhtiealmetjh jïh faagebarkijh saemien gïelemaahtojne fååtesieh. Gosse maehteles geerve almetjh fååtesieh dle gïelelïerehtimmie nåake sjædta. Læjhkan dle jïjnjh maanagïerth aktem vihkeles barkoem darjoeh gïeleevtiedimmiebarkosne.</p>
<p><em type="bold">Guvvie: gahkkorcorustudentbhg.blogspot.no </em></p>
<p><em type="bold">Guvvie: gahkkorcorustudentbhg.blogspot.no </em></p>
<p>Hijven kvaliteete lïerehtimmesne lea vihkeles ihke maanah edtjieh maanagïertefaalenassem dååjredh goh mij akt hijven. Saemiedigkie sæjhta tjïertestidh akte feerhmeles lïerehtimmiebyjrese lea vihkeles, gusnie saemiengïelen barkijh saemien nuhtjieh maanine ektine, faageleslaakan jïh maanaj guektiengïelen evtiedimmien jïh jïjtsh nuepiej mietie. Barkijh maanagïertine leah gïeleåvteguvvieh maanide aktene aaltarisnie gosse lea aelhkie maanide tsevtsedh. Dan åvteste vihkeles dovne maanagïertelohkehtæjjah jïh klahkh aktem pedagogeles profesjovnaliteeten evtiedieh juktie dah voerkes sjidtieh sijjen råållan bïjre gïelelïerehtimmesne. Daan beajjetje gaahtjemesiebriedahkesne barkoesijjiej bïjre dle Saemiedigkie vuajna akte haesteme saemiengïelen barkijh maanagïertine utniehtidh. Jis edtja dam bööremes kvaliteetem jaksedh gïelelïerehtimmesne dle tjuara maahtoem gorredidh, men aaj daajroem vijriesåbpoe evtiedidh jïh dam orrestidh akten eadtjohke prosessen tjïrrh.</p>
<p>Goh aarebi neebneme dle barkijh maanah maanagïertese åadtjoeh mah joekehts saemien maahtoem utnieh. Dan åvteste eevre daerpies barkijh aaj maahtoem utnieh guektiengïelepedagogihkesne. Dah saemien maanagïertelohkehtæjjah stoerre haestemh utnieh öörnedimmine jïh maam vuekide dah edtjieh veeljedh gïelelïerehtimmesne. Saemiedigkie vuajna vihkeles soejkesjh evtiedidh guktie maanagïerte edtja maanajgujmie barkedh, jïh daerpies maanide dåehkine juekedh gïeledaajroej mietie. Gelline maanagïertine saemien faalenassine maahta vaenie maanagïertelohkehtæjjah årrodh. Dïhte faageles digkiedimmie aktene maanagïertesne ajve aktine maanagïertelohkehtæjjine maahta veassohke sjïdtedh. Sijjieh darjodh gusnie faageles digkiedimmieh bæjjese vaaltasuvvieh vihkeles sjædta.</p>
<p>Eejhtegh leah vihkeles laavenjostoeguejmieh maanagïerten gïelebarkosne. Laake maanagïerti bïjre (2006) vihteste maanagïerte laavenjostosne jïh goerkesisnie hïejmine maanaj hoksedaerpiesvoeth jïh stååkedimmiedaerpiesvoeth gorrede, jïh lïerehtimmiem jïh skearkagimmiem skreejrie akten gellielaaketje evtiedimmien gaavhtan. Gïelebarkoe maanagïertesne jïjnjem barkoem kreava barkijijstie jïh eejhtegijstie. Akte haesteme dam saemien gïelen staatusem lutnjedh guktie eejhtegh saemien veeljieh joe maanagïertesne. Juktie goerkesem jïh daajroem sjugniedidh gïelebarkoen bïjre, eejhtegh aaj byöroeh maahtoelutnjemem åadtjodh. Vijriesåbpoe byöroe eejhtegidie skreejredh saemien veeljedh sijjen maanide aaj dennie vijriesåbpoe ööhpehtimmesne, guktie iemie sjædta saemien maadthlïerehtimmesne aaj utnedh. Saemien gïele tjuara vielie våajnoes sjïdtedh dovne hïejmesne jïh maanagïertesne.</p>
<p>Dïhte dåarjoe maam maanagïerth Saemiedigkeste åadtjoeh daamtaj gïeleskreejremasse jïh gïelelïerehtæmman åtnasåvva. Saemiedigkien råålla lea dåarjojde vedtedh jïh dejtie vijriesåbpoe fulkesidh bïevnesi tjïrrh dåarjoedåastoejijstie. Saemiedigkie vuajna jienebh haestemh maehtieh viedteldihkie årrodh dåarjoeöörnegasse. Maanagïerth mah leah kategorijen nuelesne saemien maanagïerth, daan biejjien vielie</p>
<p>Åarjel-Varangeren tjïelte <em type="italic">25.000 kråvnah lissine vadta fïerhten jaepien saamastallije barkijidie saemien goevtesisnie, Sandnes maanagïertesne. </em></p>
<p><em type="bold">Guvvie: gahkkorcorustudentbhg.blogspot.no </em>dåarjoeh åadtjoeh goh nöörjen maanagïerth mah gïelelïerehtimmiem vedtieh. Båetijen aejkien maahta vuarjasjidh mejtie dåarjoe maahta vielie fleksijbele sjïdtedh, jïh sjïehtedamme fïerhten maanagïerten daerpiesvoetide. Daate maahta vihkeles årrodh kvaliteeten jïh ulmiejaksemen gaavhtan maanagïertine. </p>
<p>Muvhth vienhtieh jalhts maanagïerte ij barkijh utnieh mah saemiestieh, dle byöroeh dåarjoem åadtjodh saemien maanagïertese dan åvteste dah leavloem biejieh saemien kultuvrese. Saemiedigkie lea daan mearan tjåadtjoehtamme saamastallije barkijh edtjieh maanagïertine årrodh mah leavloem biejieh saemien gïelese jïh kultuvrese. Daate akte krïevenasse Saemiedigkie sæjhta utniehtidh. Båetijen aejkien Saemiedigkie sæjhta krïevenassh dåarjojde darjodh mejtie gåarede mööledh. Vaajteles maanagïerti ulmiejaksemem vuejnedh juktie maehtedh viehkiedïrregh bïejedh dohkoe gusnie illedahkh eah leah dan hijven. Daate sån sæjhta kvaliteetem maanagïertesne bueriedidh.</p>
<p type="listitem">Ulmie</p>
<p>Maanah nænnoesåbpoe gïeleskreejremem åadtjoeh noerhte-, julev- jïh åarjelsaemien gïelesne.</p>
<p type="listitem">Strategijh</p>
<p type="listitem">Aareh gïeleskreejremasse sjïehteladtedh  maanagïertefaalenassi tjïrrh.</p>
<p>Viehkiehtidh byjjes maahtojne saemien gïelesne barkiji luvnie.</p>
<p><em type="bold">Barkoesuerkie 3 -Gïelebiesiemaallh </em></p>
<p><em type="bold">Haestemh </em></p>
<p>Daan sjïekenisnie dle gïelebiesiemaallh akte gïelelïerehtimmievuekie gusnie akte mubpiengïele jallh ammesgïele maanan byjreskinie åtnasåvva. Dellie maana edtja gïelem vejtiestidh mearan jeatjah darjomigujmie gïehtele. Maanagïertesne gïelebiesiemetodihke sæjhta prinsihpine utnedh maana saemien lierieh mearan darjomigujmie</p>
<p><em type="bold">Guvvie: Saemiedigkie </em>gïehtelieh, jïh maanagïerten barkijh leah meatan juktie gïeleraeriestimmieh maanide vedtedh. Daate saemiengïelen barkijh kreava. </p>
<p>Dååjrehtimmieh vuesiehtieh jienebh saemien maanagïerth jïh goevtesh dovne nöörjen jïh saemien biejjieladtje gïeline utnieh, jïh dah ulmieh gïelelïerehtimmine dajveste dajvese jeerehtieh. Dan åvteste maanagïerth sijhtieh evtiedimmiemaallh daarpesjidh mah leah ektiedamme fïerhten maanetjen gïeletseahkan jïh gietskies tsiehkide. Haesteme lea aktem tjåenghkies våaromem utnedh dejtie barkijidie gïelelïerehtimmesne. Dastegh dagkerh <span type="quote">“nænnoes”</span> gïelebiesiemaallh åtnasuvvieh dejnie maanagïertine mah saemienfaalenassem utnieh, dle daate sæjhta gïelelïerehtimmiem skreejredh jïh daajroem evtiedidh gïelelïerehtimmesne. Akte tendense orreme dagkerh <span type="quote">“inaktijve”</span> maallh nuhtjedh maanagïertine, gusnie gïelebarkoe ij leah dam vaajteles illedahkem vadteme. Daate lea mij akt maam Saemiedigkie sæjhta jarkelidh. Saemiedigkie lea aarebi vierhtieh vadteme <span type="quote">“Elgåprosjektese”</span> (Dieđut Nr. 1/2007 <span type="quote">”Samisk språk i Svahken Sïjte”</span>), jïh Lavangen tjïeltese juktie gïelebiesiemaallem maanagïertesne pryövedh. Dååjrehtimmieh vuesiehtieh ,aaj Wales’ste, ihke lijsie struktuvreradamme maallh nuhtjedh. Dellie slyöhpoe gïelelïerehtimmie maanagïertine saaht guktie sjædta, jallh jearohke vihties almetjijstie. Akte dejstie haestiemijstie lea vuekiem evtiedidh mij fïereguhten tseahkan sjeahta. Dahkoesoejkesje saemien gïelide gaskem jeatjah daam åtna goh akte dejstie sov råajvarimmijste.</p>
<p>Saemiedigkien råålla barkosne gïelebiesiemaalligujmie lea aaj daesnie dåarjoej jïh rååresjimmiej tjïrrh fylhkenålmajgujmie jïh tjïeltigujmie. Dah maanagïerth mah buektiehtieh gïelebiesiem tjirrehtidh jïh illedahkh jeksieh, dah gujht tjuerieh vielie åadtjodh dåarjojne goh akte viehkiedïrrege jïh skraejrie mubpide. Reektehtsi tjïrrh mejtie Saemiedigkie åådtje, mah edtjieh vuesiehtidh åtnoem dåarjoste, dle vuajna jienebh maanagïerth leah tjöödtjestamme. Daate man åvteste gïelebiesiemaallh leah akte dejstie barkoesuerkijste Saemiedigkien politihkeles barkose.</p>
<p type="listitem">Ulmie</p>
<p>Maanagïerth leah åtnose vaalteme dah gïelebiesiemaallh jïh gïeleskreejremevuekieh mah leah pryöveme jïh mej bïjre daajroeh åtna dotkemistie, guktie daajra dah åssjelasse sjiehtieh</p>
<p type="listitem">Strategijh</p>
<p type="listitem">Viehkiehtidh guktie sjiehteles  gïelelïerehtimmiemaallh gååvnesieh  mejgujmie maahta båetijen aejkien haestemh  dåastoehtidh</p>
<p>Viehkiehtidh hoksedh systeemh gååvnesieh ihke maanagïerte-aajhterh maehtieh åtnose vaeltedh dah gïelebiesiemaallh mah leah pryöveme, jïh aktem hijven gïeleevtiedimmiem vedtieh</p>
<p><em type="bold">Barkoesuerkie 4 – Dåårrehtimmie saemiengïelen barkijijstie </em></p>
<p><em type="bold">Haestemh </em></p>
<p>Saemien siebriedahke stoerre haestemi uvte tjåådtje juktie saemiengïelen barkijh dåårrehtidh mah noerhte-, julev- jïh åarjelsaemien haalvoeh. Jis edtja buektiehtidh maanagïertide vijriesåbpoe evtiedidh goh akte lïerije åårgane, jïh krïevenasside ööhpehtæmman illedh maanagïertelaaken mietie, dle akte vihkeles haesteme jienebh saemiengïelen barkijh maanagïertide åadtjodh. Barkoedåehkie daan beajjetje maanagïertesne lea dovne maanagïertelohkehtæjjah/pedagogh jïh klahkh. Pedagogeles barkijh jïh jeatjah saemiengïelen barkijh leah maadthgierkieh båetijen aejkien maanagïertine. Dan åvteste vihkeles saemiengïelen maanagïertelohkehtæjjah jïh mubpieh barkijh dåårrehtidh. Studenth mah ma anagïertelohkehtæjjaööhpehtimmiem vaeltieh sijhtieh maadthgierkine årrodh båetijen aejkien. Bielelen jienebh maanagïertelohkehtæjjah mah leah saemiengïelen, dle ij sïjhth dam vaajteles evtiedimmiem åadtjodh saemien siebriedahkesne.</p>
<p>Saemiedigkie lea jïjnjh bïevnesh åådtjeme maanagïertijste ihke gïerve saemiengïelen barkijh dåårrehtidh, goh pedagogh, klahkh jïh sæjjasadtjh. Daate akte haesteme ij ajve dejnie dajvine mah leah saemien gïelen reeremedajven ålkolen, men aaj dejtie mah leah sisnjelen. Saemiedigkie sæjhta sov politihkine viehkiehtidh guktie aelhkebe sjædta dovne saemiengïelen maanagïertelohkehtæjjah jïh klahkh dåårrehtidh, jïh dejtie utniehtidh. Butenschøn-moenehtse, mij nammoehtamme sjïdti jaepien 2010 juktie evtiedimmievæhtah, daerpiesvoeth jïh ulmieh saemien dotkemasse jïh jollebe ööhpehtæmman salkehtidh, såemies raeriestimmieh råajvarimmide båata sov reektehtsisnie. Saemiedigkie moenehtsem raeriestimmiem dåarjohte mij jeahta <span type="quote">“Vierhtieh minngieööhpehtæmman lyjkesuvvieh jïh öörnegh tseegkesuvvieh ihke faageles jïh reereles barkijh edtjieh maehtedh saemiengïelem nuhtjedh. Dah öörnegh tjuerieh sjïehteladtedh ihke nuekies, praktihkeles lïerehtimmie saemien gïelesne sjædta, dovne aalkoedaltesisnie jïh jåarhkedaltesisnie”</span> (Butenschøn-moenehtsen reektehtse 2012).</p>
<p>Saemiedigkie sæjhta stuerebe fokusem utnedh saemien aerpievuekien daajrose maanagïertine. Gaajhkh maanagïerth mah aktem saemien faalenassem vedtieh tjuerieh sijjen barkosne saemien aarvoeh betnesne utnedh, jïh voerkes årrodh dagkeres daajroem leerehtidh. Saemiedigkie vuajna akte haesteme saemiengïelen barkijh dåårrehtidh mah amma aktem gellielaaketje maahtoem utnieh. Daerpies barkijigujmie kultuvregoerkesinie jïh kultuvremaahtojne, jïh mah daajroeh utnieh aerpievuekien saemien barkoen bïjre. Saemiedigkie vuajna daelie mijjieh akten boelvemålsomen uvte tjåadtjobe maanagïertesuerkesne. Dah noerh mah daan biejjien barkoem maanagïertine ohtsieh eah dam seamma kultuvrelle maahtoem utnieh goh dejpeli boelvijste. Gaskem jeatjah dle maahtoe duedtien, beapmoen jïh aerpievuekien soptsestimmiej bïjre ij leah seamma nænnoes goh aarebi.</p>
<p>Akte vihkeles råajvarimmie, jïh ij goh unnemes akte stoerre haesteme lea kaarrh dåårrehtidh dejtie maanagïertide mah saemienfaalenassem vedtieh. Akte kampanje orreme juktie jienebh kaarrh maanagïertide dåårrehtidh. Saemiedigkie lea ånnetji jueriedisnie man stoerre nåhtoe dagkerh nasjovnaale kampanjh utnieh saemien maanagïertide. Juktie jienebh saemien kaarrh maanagïertide dåårrehtidh dle Saemiedigkie sæjhta aktem jïjtse saemien kampanjem vuarjasjidh. Saemiedigkien jïjtse statistihke vuesehte gålhkoen 1.biejjeste 2012, dellie lij ållesth 26 kaarrh dejnie 30 saemien maanagïertine jïh nöörjen maanagïertine saemien goevtesinie. Daate vuesehte dïhte låhkoe kaarrijste lij medtie 15 %. Dejstie 1 åvtehke/rektovre, 5 kaarrh leah pedagogeles åvtehkh (1 bielelen maanagïertelohk ehtæjjaööhpehtimmie), 1 maanagïertelohkehtæjja, 18 klahkh jïh 1 kultuvrebarkije (40 %). Goh vuejnebe dle jeenjemes klahkh, amma barkijh bielelen faagelïerehtimmie mah leah kaarrh, mearan ajve 6 kaarrh pedagogeles ööhpehtimmine. Saemiedigkie jïjtse statistihkijste vuajna dïhte låhkoe kaarrijste jeerehteminie jaepeste jaapan, jïh vååjnoe goh jïjnjh kaarrh ajve aktem jaepiem maanagïertesne berkieh. Saemiedigkie sæjhta fokusem bïejedh saemien kaarride goh mïrrestallemeaktöörh jïh öörnede dan åvteste aktem saemien kaarrekonferansem jaepie 2012. Ulmie lea gaskem jeatjah lissiehtamme laavenjostose skreejredh mïrrestallemen bïjre. Saemiedigkie vaajtele dagkerh konferansh aaj sijhtieh gaagnine årrodh akten saemien maanagïertefaalenassese.</p>
<p>Saemiedigkiebïevnesen mietie jielemeevtiedimmien bïjre (2012) dle jïjnjh haestemi uvte tjåadtjobe siebriedahkeevtiedimmien bïjre saemien dajvine. Ahkedh vaenebh almetjh saemien dajvine årroeh jïh jienebh stuerebe sijjide juhtieh, stoerre jarkelimmieh jielemestruktuvresne jïh sveekes orre sïelth tseegkesuvvieh jïh daerpies orresjugniedimmine. Ahkedh jienebh almetjh juhtieh staaride Alta, Tromsø jïh Oslo. Jïjnjh noerh veeljieh staarine årrodh sijjeste saemien dajvine. Dan åvteste dle jïjnjh dejstie smaave sijjijste eah fryöjstehke sjïdth goh årromesijjie, jïh maanagïerth smaave sijjine tjabreminie barkijh dåårrehtidh.</p>
<p>Medtie 4000 maanagïertelohkehtæjjah nöörjen maanagïertine fååtesieh. Maanagïerth mah eah buektehth maanagïertelohkehtæjjah dåårrehtidh, maehtieh dispensasjovnem åadtjodh krïevenasseste maanagïertelaakesne. Naemhtie tsiehkie orreme gellie jaepieh. Jïjnjh fåantoeh man åvteste maanagïertelohkehtæjjah fååtesieh, men maanagïertelohkehtæjjah jïjtje jiehtieh baalhka jïh buerebe faagebyjrese evtiedimmien gaavhtan leah vihkeles ihke dah edtjieh jåerhkedh barkedh maanagïertesne. Juktie saemiengïelen barkijh dåårrehtidh dle såemies tjïelth leah veeljeme jollebe baalhkam vedtedh dejtie mah saemiestieh. Saemiedigkie dagkeres råajvarimmiem dåarjohte.</p>
<p>Ij naan statistihke gååvnesh man gellie saemiengïelen maanagïertelohkehtæjjah mah gååvnesieh, jallh gubpede dah saemiengïelen klahkh båetieh. Juktie daate fååtese dle gïerve dovne dåårrehtimmiem barkose jïh maahtoelutnjemem soejkesjidh dejtie mah joe maanagïertine berkieh (Samiske tall forteller 2, 2009). Maam mijjieh daejrebe bïevnesijstie maanagïertijste dle jïjnjh maanagïertelohkehtæjjah julev- jïh åarjelsaemien maanagïertine fååtesieh . Men aaj muvhtine dejstie noerhtesaemien dajvijste dle tjabreminie barkose dåårrehtidh.</p>
<p>Saemiedigkien jïjtsh statistihkh barkijigujmie maanagïertine. Jaepien 2012 30 maanagïerth lin dåarjoem åådtjeme saemien maanagïertese jallh goevtesasse, jïh daejstie maanagïertijste mijjieh daejtie taalide åådtjeme. Dejstie 30 maanagïertijste lea goh aarebi neebneme 23 saemien maanagïerth jïh 7 nöörjen maanagïerth saemien goevtesinie. Aaj 31 nöörjen maanagïerth mah aktem saemiengïelen faalenassem vedtieh ajve akten maanese, men dah maanagïerth eah leah meatan statistihkesne mah båetieh.</p>
<p>Dejstie 23 saemien maanagïertijste dle gaajhkesh saemiengïelen åvtehkem utnieh. Dah 30 maanagïerth mah leah meatan Saemiedigkien statistihkesne tjåanghkan 55 goevtesh utnieh. Barkoedåehkien stoeredahke fïerhtene goevtesisnie lea 1 pedagogeles åvtehke jïh 2 klahkh (jallh 1 maanagïertelohkehtæjja jïh 1 klahke). Dejstie 55 pedagogeles åvtehkijstie dle 52 saemiengïelen. Amma 3 saemiengïelen pedagogeles åvtehkh fååtesieh dejnie 30 maanagïertine. Gaajhkh dah 3 saemienkuvsjem vaedtsieh jïh ånnetji saemien maehtieh.</p>
<p>Aaj 5 dejstie 30 pedagogeles åvtehkijstie dispensasjovnem utnieh jïh dan åvteste eah maanagïerte-lohkehtæjjaööhpehtimmiem utnieh. Dejstie jeatjah barkijijstie dle 3 klahkh mah nöörjen ietniengïeline utnieh.</p>
<p>Akte nasjovnaale dåårrehtimmiestrategije lea evtiesovveme saemien jollebe ööhpehtæmman (2011-2014). Dan åvteste dan vaenie saemiengïelen ohtsijh saemien jollebe ööhpehtæmman dle strategijesne raereste joekoen daerpies dåårrehtidh dejtie mah eah saemesth jollebe ööhpehtæmman. Saemiedigkie vuajna daate guhkiebasse maahta meatan årrodh jienebh saemien jollebe ööhpehtæmman dåårrehtidh.</p>
<p>Nasjovnaale daltesisnie Maahtoedepartemeente strategijigujmie båateme juktie viehkiehtidh dåårrehtidh jïh utniehtidh maanagïertelohkehtæjjah maanagïertesne: <span type="quote">”Kompetanse i barnehagen - strategi for kompetanseutvikling i barnehagesektoren 2007-2010/2011”</span> og ”Strategi for rekruttering av barnehagelærere til barnehagen 2007-2011 (GLØD). Saemiedigkie aaj meatan daennie barkosne.</p>
<p>Saemiedigkien maadth-njoelkedassi mietie, paragraafe 2-3a, Saemiedigkieraerien politihkeles aalkoebæjhkoehtimmesne boelhken 2009-2013 tjåådtje: ”Mijjieh sïjhtebe dåårrehtimmiem nænnoestehtedh faagealmetjijstie saemien gïeline jïh kultuvredaajrojne, jïh sïjhtebe vuartasjidh mejtie gåarede ööhpehtimmiefaalenassh desentraliseradidh goh akte dejstie råajvarimmijste juktie dam tjirrehtidh (…).” Saemien jolleskuvle jïh jeatjah jolleskuvlh jïh universiteeth aktem vihkielåbpoe råållam utnieh jollebe ööhpehtæmman dåårrehtidh. Saemiedigkien råålla lea gaskem jeatjah dåårrehtimmine viehkiehtidh stipendeöörnegi tjïrrh. Aaj vihkeles laavenjostoem jolleskuvligujmie jïh universtiteetigujmie nænnoestehtedh guktie Saemiedigkien stipendeöörnegh dej studijefaalenassigujmie sjiehtieh.</p>
<p type="listitem">Ulmie</p>
<p>Maanagïerth nuekies saemiegïelen barkijh utnieh</p>
<p type="listitem">Strategijh</p>
<p type="listitem">Dåårrehtimmiem hoksedh saemiengïelen  maanagïertelohkehtæjjijste/pedagogijste jïh  jeatjah barkijijstie</p>
<p type="listitem">Viehkiehtidh guktie jienebh kaarrh  maanagïertine berkieh</p>
<p>Hijven barkoetsiehkieh hoksedh saemiengïelen barkijidie guktie dah maanagïertine sjidtieh.</p>
<p><em type="bold">Barkoesuerkie 5 – Pedagogeles dalhketjh jïh stååkegaevnieh </em></p>
<p><em type="bold">Haestemh </em></p>
<p>Saemiedigkie dïedtem åtna ulmieh, strategijh jïh råajvarimmieh learoevierhtieevtiedæmman tjïelkestidh, soejkesjevierhki jïh fïerhten jaepien budsjedti tjïrrh. Saemiedigkie dïedtem åtna vierhtieh joekedidh jïh viehkiedïrregeåtnoem gïehtjedidh laaki, njoelkedassi jïh bïhkedassi mietie. Saemiedigkie viehkehteminie aktine orrestimmeles jïh radtjoes evtiedimmine saemien learoevierhtijste jïh pedagogeles dalhketjijstie, jïh boelhken 2009-2012 daam barkoem ektiedamme dejtie nænnoestamme strategijide soejkesjisnie <span type="quote">“Saemiedigkien strategeles soejkesje learoevierhtieevtiedæmman 2009-2012”</span>. Soejkesjen visjovne lea learoevierhtieh edtjieh gååvnesidh gaajhkine faagesuerkine jïh gaajhkine faagine noerhte-, julev- jïh åarjelsaemien gïelesne, goh dïrrege ulmide jaksedh Maanagïerten mieriesoejkesjisnie jïh learoesoejkesjevierhkesne Maahtoelutnjeme – Saemien.</p>
<p>Saemiedigkien strategeles soejkesje learoevierhtieevtiedæmman 2009-2012 (sæjroe 4) saemien learoevierhtieh naemhtie tjïelkeste:</p>
<p><em type="italic">Learoevierhtieh evtiedamme jïh olkese vadteme ihke dah edtjieh åtnasovvedh lïerehtimmesne saemiengïelesne maanagïertine, maadthskuvline jïh jåarhkeskuvline, </em><em type="italic">daan nuelesne sjïereööhpehtimmie jïh geervelïerehtimmie. Learoevierhtieh evtiedamme jeatjah gïeline mejtie jarkoste jïh/jallh sjïehtede saemien gïelese. Learoevierhtieh leah trygkeme jïh digitaale learoevierhtieh, barkoegærjah, bïhkedimmieh lohkehtæjjide, teemagærjah jallh heeftah, maajhööhpehtimmieprogrammh, pedagogeles programmevaaroeh, audiovisuelle learoevierhtieh, transparenth, plaansjah, maallh, möönsterh, spïelh, stååkegaevnieh jïh jeatjah vuekieh mejtie maahta maadthlïerehtimmesne nåhtadidh. </em></p>
<p>Saemiedigkie jïh Maahtoedepartemeente aktem barkoedåehkiem tseegkin jaepien 2010 mij edtji aktem radtjoesåbpoe öörnedimmiem vuarjasjidh båetijen aejkien learoevierhtieevtiedimmeste. Reektehtse lea tuhtjeme maerelesommes dam dïejvesem pedagogeles dalhketjh nuhtjedh maanagïertide. Daennie bïevnesisnie veeljebe dïejvesidie pedagogeles dalhketjh jïh stååkegaevnieh nuhtjedh. Pedagogeles dalhketji bïjre dle reektehtse jieniebidie aatide tjuvtjede. Dïhte voestes lea pedagogeles dalhketjh leah daerpies gaajhkide tjïjhtje faagesuerkide mieriesoejkesjisnie maanagïertese, jïh gaajhkine golme gïeline. Daerpies metodihkeles bïhkedimmiejgujmie maanagïerten gïelebarkose, dan åvteste daan biejjien vaenie dagkeres faagelitteratuvre. Nov lea daajroes vaenie gærjah gååvnesieh guvviejgujmie jïh soptsesigujmie saemien kultuvreste, spïelh, filmh jïh jeatjah dalhketjh mah saemien identiteetem evtiedieh, kultuvregoerkese, dïejveselïerehtimmie jïh</p>
<p><em type="bold">Guvvie: Saemiedigkie </em>gïeleevtiedimmie, mah aalteredåahkan sjiehtieh jïh leah sjïehtedamme daan beajjan. Vijriesåbpoe dle reektehtse vihteste maanagïerti gaavhtan dle vihkeles pedagogeles dalhketjh evtiesuvvieh mah våaroeminie utnieh daan beajjetje saemien siebriedahkesne, guktie daan beajjetje maanah maehtieh jïjtjemse damtijidh sisveginie. Amma daerpies dovne digitaale jïh trygkesovveme pedagogeles dalhketjigujmie, CD, filmh jïh spïelh mah ovmessie daerpiesvoeth feerhmieh dejnie ovmessie maanagïertine (Råajvarimmieh juktie evtiedimmiem jïh dorjemassem saemien learoevierhtijste radtjoesåbpoe darjodh 2010). </p>
<p>Daan biejjien, naan jaepieh mænngan daate reektehtse bööti, dle tsiehkie ij leah hijven annje. Akte vihkeles haesteme vielie pedagogeles dalhketjh jïh stååkegaevnieh evtiedidh mah leah åtnose sjïehtedamme maanagïertine saemien faalenassine. Tjuara dalhketjh årrodh maanagïertine mah maanaj lïerehtimmiem nænnoestehtieh, dovne byjjes jïh ovbyjjes lïerehtimmietsiehkine. Gåabpegh aktem pedagogeles ulmiem utnieh, jïh tjuerieh ektesne vuajnalgidh mieriesoejkesjinie maanagïerten tjïjhtje faagesuerkide. Maanagïerth saemien faalenassine pedagogeles dalhketjh jïh stååkegaevnieh daarpesjieh mah gellievoetem saemien siebriedahkesne vuesiehtieh. Vihkeles maanagïerth aaj leah meatan dennie teknologeles evtiedimmesne guktie learoevierhtieh nedtesne, goh spïelh jïh applikasjovnh aaj saemien gïeline gååvnesieh.</p>
<p>Saemiedigkien bijjieguvvie dejstie learoevierhtieprosjektijste mejtie vierhtieh vadteme boelhken 2009-2012, vuesehte 16 prosjekth lin aalkeme dan boelhken. Dej gaskem göökte vierhtiepeermh jïh göökte leah gohtjesovveme learoevierhtiepaahkh, men sisvege vååjnoe goh akten vierhtiepeermen sisvege. Golme daejstie prosjektijste lea digitaale vierhtieh jïh golme jeatjah leah teemagærjah. Jeatjah prosjekth leah evtiedimmie guvviebaakoegærjeste, interaktijvegærja, laavlomegærja, dåaresthfaageles teemaheefte jïh orre trygkesovveme akte faagegærjeste.</p>
<p>Saemiedigkien budsjedtesne 2012 lea lyjkeme 1.500.000 kråvnah dåarjojne learoevierhtide maanagïertide. Learoevierhtieh mejtie Saemiedigkie vierhtieh dåårje, edtjieh dan gåhkese gåarede olkese vadtasovvedh noerhte- julev jïh åarjelsaemien gïelesne. Dan åvteste gïeledaltese joekehts maanaj gaskem, dle daerpies ovmessie såarhts learoevierhtiejgujmie. Daerpies dovne gærjajgujmie vaenie teekstine mah leah aelhkie lohkedh, jïh learoevierhtieh mah saemiengïelen maanaj gïelese sjiehtieh.</p>
<p>Saemiedigkien bijjieguvvie vuesehte boelhken 2009-2012 dle 15 prosjekth vierhtieh åadtjoejin. Dejstie 10 prosjekth noerhtesaemien, 1 julevsaemien jïh 1 åarjelsaemien. Daan boelhken aaj vierhtieh vadtasovveme 2 prosjektide gusnie edtja parallellelåhkoeh darjodh gaajhkine golme saemien gïeline. Edtja aktem parallelle prosjektem evtiedidh julev- jïh åarjelsaemien gïelesne.</p>
<p>Daerpies ovmessie såarhts learoevierhtiejgujmie mah leah maanagïerten mieriesoejkesjasse sjïehtedamme. Reerenasse jeahta Stoerredigkiebïevnesisnie 41 Kvalitet i barnehagen (2008-2009) , stoerre ij-ussjedamme joekehtsh maanagïertefaalenassesne mah eah faalenassem seammavyörtegs darjoeh, ij</p>
<p><em type="bold">Tabelle 7: Vadteme vierhtieh learoevierhtieprosjektide. </em>0 0,5 1 1,5 2 2,5 3 3,5 </p>
<p>Teemagærjah</p>
<p>Guvviebaakoegærja</p>
<p>Interak;jve gærja</p>
<p>Laavlomegærja</p>
<p>Dåaresthfaageles</p>
<p>Digitaale vierh;e</p>
<p>Learoevierh;epaahk</p>
<p>Vierh;epeerme</p>
<p>Faagegærja 2009 2010 2011 2012 0 0,5 1 1,5 2 2,5 3 3,5 4 4,5</p>
<p>Learoevierh1eh noerhtesaemien</p>
<p>Learoevierh1eh julevsaemien</p>
<p>Learoevierh1eh åarjelsaemien</p>
<p>Parallellelåhkoeh julev-‐ jïh åarjelsaemien</p>
<p>Parallellelåhkoeh noerhte-‐, julev-‐ jïh åarjelsaemien 2012 2011 2010 2009</p>
<p><em type="bold">Tabelle 8: Man gellie vadteme learoevierhtieprosjekth joekedamme noerhte-, julev- jïh åarjelsaemien gïelese. </em>gåaredh gænnah. Jis gaajhkh maanah edtjieh aktem hijven saemien maanagïertefaalenassem utnedh hijven kvaliteetine, jïh maanagïerte edtja lïerehtimmiesijjine årrodh, dle barkijh tjuerieh maehteles årrodh, jïh dalhketjh jïh materijelle tjuerieh sjïehtedamme årrodh. Ulmie Saemiedigkien strategeles soejkesjisnie learoevierhtieevtiedæmman 2009-2012 lea 16 nïerhkeme learoevierhtieprosjekth faagesuerkiej sisnjeli maanagïerten mieriesoejkesjisnie. Daan boelhken 15 prosjektigujmie nïerhkeme. Saemiedigkie ulmine åtna learoevierhtieh evtiesuvvieh daerpiesvoeten mietie, men stuerebe beetnehdåarjoeh daarpesje jis edtja dam buektiehtidh. </p>
<p>Tabelle vuesehte Saemiedigkie boelhken 2009-2012 lea 1 millijovnem kråvnah lyjkeme 2009 jïh 2010, jïh 1,5 millijovnh kråvnah 2011 jïh 2012. Dïhte ållesth ohtsemesumme dejtie ohtsemidie mah lin Saemiedægkan båateme lij 17,5 millijovnh. Daan boelhken dle joekedamme tjåanghkan bijjelen 6 millijovnh kråvnah juktie learoevierhtieh maanagïertide evtiedidh. Saemiedigkie lea dej göökte minngemes jaepiej bijjelen 1 millijovnem vielie nuhtjeme goh budsjedteradamme. Dïhte dan åvteste Saemiedigkie lea jïjnjh hijven ohtsemh åådtjeme.</p>
<p>Learoevierhtie jïh pedagogeles dalhketjh uvtemes kommersijelle aktöörijste dorjesåvva. Såemies byögkeles råajvarimmieh aaj gååvnesieh sjïere teemaj sisnjeli, jallh joekoen digitaale lïerehtimmievierhtide. Ööhpehtimmiedirektovraate aaj maahta dåarjoem learoevierhtieevtiedæmman vedtedh gusnie ij leah maarkedevåarome kommersijelle evtiedæmman. Naemhtie lea sjïehteladteme lïerehtimmien bïjre, lïerehtimmie gïeleunnebelåhkojste jïh lïerehtimmie smaave faagine jïh smaave learohkedåehkine.</p>
<p>Saemiedigkie aktem jïjtse learoevierhtiejarngem reerie, jïh gaajhkh saemien learoevierhtieh jïh jeatjah pedagogeles dalhketjh leah daelie aktene nedtesæjrosne, www.ovttas.no. Nedtesijjie akte saemien learoevierhtiedïenesje gusnie bïevnesh saemien learoevierhtiej bïjre gaavna, jïh gusnie maahta dejtie löönedh nedten tjïrrh Saemiedigkien learoevierhtiejarngeste. Lissine learoevierhtide dle aaj akte guvvievåarhkoe gusnie maahta guvvide frijjelaakan nuhtjedh gosse edtja learoevierhtieh darjodh mejtie edtja jïjtje nuhtjedh.</p>
<p>Juktie vaenie pedagogeles dalhketjh jïh stååkegaevnieh gååvnesieh, dle jïjnjh maanagïertebarkijh daejtie jïjtje darjoeh. Saemiedigkie sæjhta dah olkese båetieh guktie jeatjah maanagïerth aaj maehtieh dejtie nuhtjedh. Ruffien 2008 raejeste akte öörnege orreme namhtah learoevierhtiejgujmie maanagïertide jïh skuvlide.</p>
<p>Lissine daerpies pedagogeles dalhketjigujmie jïh stååkegaevniejgujmie, dle aaj daerpies tjaalegigujmie saemien tsiehkiej bïjre nöörjen gïelesne nöörjen maanagïertide. Viertesth Mieriesoejkesjinie m. 3.6. Nærmiljø og samfunn, dle maanagïerth edtjieh viehkiehtidh guktie <span type="quote">“maanah åadtjoeh daejredh saemieh leah Nöörjen aalkoealmetjh jïh daajroem åadtjoeh saemien soptsesi, vaajesi, jïh jeatjah bieliej bïjre saemien kultuvreste jïh aarkebiejjeste.”</span> Nöörjen åejvieladtjh dah mah dïedtem utnieh learoevierhtiej åvteste nöörjen maanagïertide, jïh Saemiedigkie veanhtede åejvieladtjh daam dïedtem vaeltieh. Jis gaajhkh maanah Nöörjesne åadtjoeh daejredh saemiej jïh saemiej tsiehkiej bïjre dle dïhte sæjhta dam saemien identiteetedomtesem nænnoestehtedh, jïh dam ammesskaabroem heerredidh mij aaj lea stïeresne daan beajjetje siebriedahkesne.</p>
<p>Stååkegaevnieh jïh pedagogeles dalhketjh maanide leah vihkeles dennie pedagogeles barkosne maanagïertesne. Saemiedigkie</p>
<p><em type="bold">Tabelle 9: Vadteme vierhtieh maanagïertide. </em>0 1 000 000 2 000 000 3 000 000 4 000 000 5 000 000 6 000 000 7 000 000 2009 2010 2011 2012 </p>
<p>Budsjedte</p>
<p>Ohtsemesumme</p>
<p>Vadteme vierh:eh lea bïevnesh åådtjeme vaenie saemien stååkegaevnieh jïh pedagogeles dalhketjh gååvnesieh. Daan sjïekenisnie dle Saemiedigkie aktem prosjektem tjirrehtamme juktie goerehtalledh mij gååvnese saemien stååkegaevnijste jïh pedagogeles dalhketjijstie. Goerehtimmiem darjoeji 11 maanagïertine fylhkine Oslo, Noerhte-Trööndelage, Nordlaante, Tromse jïh Finnmaarhke. Aaj goerehtalli mah saemien stååkegaevnieh jïh pedagogeles dalhketjh maanagïerth daarpesjieh. Goerehtalleme vuesehte gaajhkh bievnijh jienebh saemien stååkegaevnieh jïh pedagogeles dalhketjh sijhtieh. Ekonomeles vierhtieh jïh dan åvteste vaenieh dagkerh dalhketjh gååvnesieh dle maanagïerth eah buektehth ribledh maam daarpesjieh.</p>
<p>Saemiedigkien råålla ij leah pedagogeles dalhketjh jïh stååkegaevnieh evtiedidh, men dåarjoem vedtedh juktie dejtie evtiedidh. Saemiedigkie prijoriteradimmide budsjedtese beaja. Akten veele faageles vuarjasjimmien mietie dle dåarjojde joekede ovmessie ohtsijidie. Saemiedigkie gellie ohtsemh åådtje, men vaenie vierhtieh åtna. Dan åvteste dle evtiedimmie pedagogeles dalhketjijstie jïh stååkegaevnijste gaertjiedamme sjædta.</p>
<p type="listitem">Ulmie</p>
<p>Maanagïerth nuekies pedagogeles dalhketjh jïh stååkegaevnieh utnieh mah dej daerpiesvoeth feerhmieh</p>
<p type="listitem">Strategijh</p>
<p type="listitem">Pedagogeles dalhketjh jïh stååkegaevnieh  evtiedidh</p>
<p>Barkedh lissiehtamme dåarjoej åvteste juktie pedagogeles dalhketjh jïh stååkegaevnieh evtiedidh</p>
<p><em type="bold">Barkoesuerkie 6 – Laavenjostoe jïh ektiedimmie hïejmen, maanagïerten jïh skuvlen gaskem </em></p>
<p><em type="bold">Haestemh </em></p>
<p>Saemiedigkie sæjhta sov politihken tjïrrh sjïehteladtedh ihke gaajhkh maanah edtjieh aktem ellies jïh sjïere sjïehteladteme lïerehtimmiem dååjredh maanagïerteste skuvlese. Gosse maanah ektiedimmiem maanagïerten jïh skuvlen gaskem dååjrieh, dle sijhtieh skraejriem åadtjodh vielie lïeredh. Daate vihth sæjhta jearsoesvoetem sjugniedidh, jïh maana jaahkoem jïjtsasse åtna gosse skuvlese båata. Siebriedahken vuajnoen mietie dle aaj daerpies maanah aktem hijven sertiestimmiem maanagïerteste skuvlese dååjrieh, juktie hijven lïerehtimmieilledahkh jïh sosijaale jïebnedimmiem hoksedh. Dovne maanagïerte jïh skuvle sijhtieh dïedtem utnedh hijven laavenjostoem buektiehtidh sinsitnine jïh eejhtegigujmie. Goh aarebi neebneme dle eejhtegh dah, gïeh åejviedïedtem utnieh maanaj evtiedimmien åvteste, jïh dam vihkielommes bijjiedimmieråållam utnieh. Mah gïelh jïh gïelelïerehtimmie mah veeljesuvvieh lea eejhtegi dïedte. Maanagïerte edtja laavenjostosne jïh goerkesisnie maanan hïejmine eejhtegh viehkiehtidh jïh dåarjoehtidh mah saemien gïelem sijjen maanide vaajtelieh. Saemiedigkie vuajna akte vihkeles haesteme aktem kontinuiteetem sjugniedidh maanide jïh eejhtegidie ööhpehtimmesne, juktie saemien gïelem jïh kultuvrem vijriesåbpoe evtiedidh. Jis edtja aktem hijven laavenjostoem jïh sertiestimmiem buektiehtidh dle skuvle jïh maanagïerte, aktine lïhke laavenjostosne eejhtegigujmie, tjuerieh hijvenlaakan govlesadtedh.</p>
<p>Såemies mearan ånnetji ovmessie mandaath jïh ovmessie lïerehtimmiekultuvrh gaavnebe maanagïertesne jïh skuvlesne. Maanagïerte goh institusjovne lea evtiesovveme akten sosijaalepedagogeles aerpievuekien sisnjelen dej minngemes luhkiejaepiej, gusnie stååkedimmie, lïerehtimmie, evtiedimmie, hokse jïh bijjiedimmie leah jarngesne. Skuvle goh institusjovne lea vielie ulmien vööste stuvreme, jïh lïerehtimmie lea jeenjemasth maahtoen vööste stuvreme. Dïhte pedagogeles barkoe dan åvteste joekehts aalkovh sjugnede. Gosse sjïehteladteminie laavenjostose jïh iktemearan barkose, dle Saemiedigkie aktem haestemem vuajna daej joekehts mieriej sisnjeli barkedh. Mieriesoejkesje maanagïerten sisvegasse jïh laavenjasside jïh skuvlen learoesoejkesjidie ovmessie ulmieh utnieh. Gosse sisvegem damta daejnie ovmessie ulmine dle dïhte maahta viehkiehtidh sinsitnien laavenjassh buerebelaakan guarkedh.</p>
<p>Dejnie dååjrehtimmine maam Saemiedigkie daelie åtna maahta sån vïenhtedh akte bielie dehtie maanagïertepedagogihkeste lea orreme maanah edtjieh ryöjredamme årrodh skuvlese. Maanagïerte dan åvteste dam stööremes dïedtem åtneme maanide skuvlese ryöjredidh. Daamtaj skuvle ij guvvien sïjse båetieh åvtelen maanan minngemes maanagïertejaepien minngiegietjesne. Lohkehtæjjah aaj beavneme dah fer vaenie daejrieh mejnie maanagïerte barka.</p>
<p>Akte hijven laavenjostoe daajroem jïh goerkesem betnesne åtna. Saemiedigkien vuajnoen mietie dle ij leah ajve dïhte haesteme sinsitnien ulmieh jïh sisvegem damtedh, men gaajhki maanaj gïeledaajroe jïh kultuvredaajroe maehtieh joekehts årrodh. Maahta vuesiehtimmiem gaavhtan saemiestæjja maanah årrodh mah maanagïertesne orreme saemienfaalenassine, mah edtjieh aktene nöörjen klaassesne aelkedh skuvlesne. Mijjieh daejrebe gellide maanide daate sertiestimmie maahta naa gïerve årrodh. Sjïehteladteme sæjhta joekoen vihkeles årrodh gïelen gaavhtan. Tjuara hoksedh gïeleevtiedimmie jåarhka dejtie maanide mah gïelelïerehtimmiem maanagïertesne åtneme. Dejtie maanagïertemaanide saemien gïelen reeremedajven ålkolen, lea vihkeles maanagïerte beavna saemien lïerehtimmiereaktan bïjre.</p>
<p>Ööhpehtimmielaake (1998) reaktam vadta gaajhkide learoehkidie maadthskuvlesne saemien reeremedajvine, ållesth lïerehtimmiem saemien gïelesne åadtjodh (vuartesjh aaj Saemiedigkiebïevnesem lïerehtimmien jïh ööhpehtimmien bïjre). Saemiedigkie sæjhta barkedh ihke maanagïertelaake aaj maanide reaktam vadta akten saemien maanagïertefaalenassese. Dïhte saemien gïelelïerehtimmie tjuara meatan årrodh skuvlen prinsihpine jïh strategijine guektiengïelevoetese. Daesnie tjïelth tjuerieh dam dïedtem vaeltedh maam utnieh, jïh hijven rutijnh skuvlesne sjïehteladtedh, nuekies bïevnesh vedtedh</p>
<p><em type="bold">Guvvie: gahkkorcorustudentbhg.blogspot.no </em>faalenassen bïjre, hoksedh dam faalenassem vedtedh, jïh riejries årrodh learohkh dåastodh mah edtjieh saemien utnedh. </p>
<p>Maanagïerte tjuara varke gïelelïerehtimmien bïjre bievnedh, guktie skuvle hinnie gïelelohkehtæjjah gaavnedh, jïh aktem hijven lïerehtimmiesoejkesjem darjodh. Gosse skuvle nuekies hijven bïevnesh maanagïerteste åådtje, dle dïhte maahta skuvlem viehkiehtidh maanan lïerehtæmman sjïehteladtedh. Maanan eejhtegh edtjieh jååhkesjidh bïevnesh dan aktegs maanan bïjre skuvlese seedtesuvvieh, seamma tïjjen goh eejhtegh tjuerieh åadtjodh daejredh guktie prosesse jåhta, jïh mah bïevnesh mah vadtasuvvieh. Fïerhte maanagïerte jïjtje åådtje veeljedh guktie dah edtjieh bievnedh, dan guhkiem dam dorje eejhtegi jååhkesjimmine.</p>
<p>Mieriesoejkesje maanagïerten sisvegasse jïh laavenjasside (2011) vihteste maanagïerte, skuvline ektine, edtja sertiestimmiem maanagïerteste voestesklaassese sjïehteladtedh. Edtja dam darjodh aktene lïhke laavenjostosne maanaj hïejmine. Fuelhkien dåarjoe jïh eadtjohkevoete lea jarngesne sertiestimmesne maanagïerten jïh skuvlen gaskem. Dastegh eejhtegh bïevnesh åadtjoeh, jïh jearsoes domtoeh mij sæjhta heannadidh gosse maana edtja skuvlesne aelkedh, dle daate sæjhta maanam jearsoesåbpoe darjodh jïh maanam skreejredh.</p>
<p>Saemiedigkien råålla sertiestimmiebarkosne maanagïerteste skuvlese lea bïhkedidh jïh kuvsjh faalehtidh maanagïertebarkijidie jïh skuvlen lohkehtæjjide. Vihkeles sjædta maanagïerteaajhterigujmie jïh tjïeltigujmie govlesadtedh, men aaj krïevedh ulmieh illesuvvieh juktie hoksedh maanah jearsoesvoetem jïh iktemearan ektiedimmiem ööhpehtimmesne dååjrieh.</p>
<p type="listitem">Ulmie</p>
<p>Maanah aktem iktemearan ektiedimmiem jïh evtiedimmiem lïerehtimmiesisvegisnie utnieh maanagïerteste skuvlese mij ektiedimmiem saemien gïele- jïh kultuvrebarkosne håksa</p>
<p type="listitem">Strategije</p>
<p>Laavenjostoem gorredidh maanagïerte- jïh skuvle-aajhteri gaskem mah barkijh utnieh daerpies faageles maahtojne.</p>
<p><em type="bold">Ekonomeles jïh reereles konsekvensh </em></p>
<p>Dïhte vijriesåbpoe barkoe bïevnesinie sæjhta årrodh dej fïerhten jaepien budsjedti tjïrrh gusnie sæjhta råajvarimmieh fïerhten ulmien nuelesne prijoriteradidh. Saemiedigkieraerie jïjtse dahkoesoejkesjem nænnoste juktie bïevnesinie vijriesåbpoe barkedh. Bïevnese aktem guhkies perspektijvem åtna, jïh sæjhta iemie årrodh bïevnesem gïehtjedidh golme njieljie jaepiej minngelen juktie vuarjasjidh mejtie Saemiedigkie dejtie ulmide jakseme mah leah bïevnesisnie bïejesovveme.</p>
<p>Dastegh jeatjahlaakan prijoriterede, dle dïhte sæjhta ekonomeles jïh reereles konsekvensh vedtedh. Daan biejjien maanagïertesuerkie 4 barkijh åtna, gaajhkh 100 %. Akte dejstie barkojste lea såemies mearan bïejeme Saemiedigkien learoevierhtiejarngese Guovdageaidnusne. Jis edtja maehtedh dej ulmiejgujmie jïh strategijigujmie nierhkedh mejtie bïevnese ållermaahta, sæjhta daerpies årrodh aktine orre barkijinie jaepien 2014 jïh aktine vielie barkijinie 2015. Vuartesjh konsulentesïelte Asplan viaken vuarjasjimmiem Saemiedigkien dåarjoste 2010. Daesnie våajnoes sjïdti Saemiedigkien bïevnese- jïh bïhkedimmieråålla maanagïertide byöroe læssanidh. Hijvenlaakan maanagïertebarkijigujmie jïh tjïeltigujmie govlesadtedh lea vihkeles olles gaskesem maanagïertigujmie dassh. Jaepien 2014 edtja aktem orre vuarjasjimmiem dåarjoereeremistie tjirrehtidh. Daate vuarjasjimmie sæjhta lissie vierhtieh krïevedh aktine maaksoemierine 500. 000 kråvnine. Dïhte vijriesåbpoe barkoe vuarjasjimmine maahta sån aaj vielie ekonomeles konsekvensh vedtedh.</p>
<p>Saemiedigkien strategije lea dåarjojde lissiehtidh learoevierhtieevtiedæmman. Saemiedigkien statistihke vuesehte dej minngemes jaepiej lea budsjedteradamme 1.500.000 kråvnajgujmie learoevierhtieevtiedæmman, mearan dah taalh aktem ohtsemesummem vuesiehtieh mij lea gaajh stuerebe. Jaepien 2012 summe lij 4.376.457 kråvnah. Dan åvteste tjuara dejtie ekonomeles mieride lissiehtidh.</p>
<p><em type="bold">Litteratuvre </em></p>
<p>Asplan Viak 2010. Evaluering av Sametingets tilskudd til samiske barnehager.</p>
<p>Barneloven (Maanalaake) 1981. Oslo: Maana-, mïrrestalleme- jïh ektiedimmiedepartemeente.</p>
<p>Butenschøn-moenehtsen reektehtse 2012. <span type="quote">“Langs lange spor – om samisk forskning og høyere utdanning”</span>. Salkehtimmie deelleme Maahtoedepartemeenteste 20.06.2012.</p>
<p>FNs konvensjon om barns rettigheter (Maanakonvensjovne) 1989.</p>
<p>Fra eldst til yngst. Samarbeid og sammenheng mellom barnehage og skole (veileder) 2008. Oslo: Maahtoedepartemeente.</p>
<p>Handlingsplan for samiske språk 2009. Oslo:.Barkoe- jïh ektiedimmiedepartemeente.</p>
<p>ILO-konvensjonen om urfolks rettigheter 1989.</p>
<p>Lov om barnehager (Barnehageloven) 2006. Oslo: Maahtoedepartemeente</p>
<p>Lov om Sametinget og andre samiske rettsforhold (Sameloven) 1987. Oslo: Orrestimmie-, reereme- jïh gærhkoedepartemeente.</p>
<p>Nasjonal rekrutteringsstrategi for samisk høyere utdanning. Strategi 2011-2014. Maahtoedepartemeente.</p>
<p>Norges lover 1687-2001. Oslo: Justijse- jïh pollisedepartemeente.</p>
<p>NOU 2012:1 Til barnas beste. Ny lovgivning for barnehagene. Oslo:</p>
<p>Maahtoedepartemeente.</p>
<p>Opplæringsloven (Ööhpehtimmielaake) 1998. Oslo: Maahtoedepartemeenteulø.</p>
<p>Rammeplan for barnehagens innhold og oppgaver. Staeriedamme låhkoe 2011. F-4105 B. Oslo: Maahtoedepartemeente.</p>
<p>Sametingets budsjett 2012. Saemiedigkie</p>
<p>Sametingets strategiske plan for læremiddelutvikling 2009-2012</p>
<p>Sametingsmelding om opplæring og utdanning. 2011. Saemiedigkie</p>
<p>Sametingsmelding om samisk språkSaemiedigkiebïevnese saemien gïelen bïjre. Saemiedigkie.</p>
<p>Sametingsrådets melding om samiske barnehager 2005. Saemiedigkie.</p>
<p>Samiske tall forteller 5, Kommentert samisk statistikk 2012. Sami allaskuvla og Norden.</p>
<p>Storjord, M.H. 2000. <span type="quote">”Fra nødhjelp til folkehjelp”</span>. Opprettelse og utbygging av samiske barnehager i Norge 1969-99. Åejviefaagebarkoe aarhskuvlepedagogihkesne. Dronning Mauds minne/ Tråanten universiteete.</p>
<p>Stoerredigkiebïevnese nr 41 (2008-2009) Kvalitet i barnehagen. Oslo: Gånkan maahtoedepartemeente</p>
<p>Strategisk plan for samiske barnehager 2008-2011. Saemiedigkie.</p>
<p>Tiltak for å effektivisere utvikling og produksjon av samiske læremidler. 2012. Saemiedigkie, Maahtoedepartemeente jïh Ööhpehtimmiedirektovraate.</p>
<p>Veileder for barnehager med samiske barn. Kunnskap tynger ikke. Saemiedigkie/Maahtoedepartemeente.</p>
<p>Svaalhtesh:</p>
<p>Dieđut Nr. 1/2007http://www.sametinget.no/content/download/1565/14334/version/1/file/Rapport+om+kartlegging+av +samiske+leker+og+pedagogisk+materiell+i+barnehager+med+samiske+barn+%282012%29.pdf</p>
</body></document>
