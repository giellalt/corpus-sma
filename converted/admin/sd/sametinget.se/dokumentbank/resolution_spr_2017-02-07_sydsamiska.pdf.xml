<document xml:lang="sma" id="no_id"><header><title/><genre code="admin"/><author><unknown/></author><wordcount>583</wordcount><conversion_status type="standard"/><availability><license type="standard"/></availability><multilingual/><origFileName>https://sametinget.se/115173?file_id=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nno">Originalspråk er norsk/Vuođđogiella lea dárogiealla/Original language is norwegian/ 17/1156</p>
<p xml:lang="rus">Оригинальный язык норвежский. Перевод на русский язык</p>
<p xml:lang="sme">Sámeparlamentarihkarkonferánsa dohkkehan 7.2.2017 / Godkjent av</p>
<p xml:lang="fin">Sameparlamentarikerkonferansen 7.2.2017</p>
<p><em type="bold">Parlamentarihkerekonferansese, tjåanghkenamme Tråantesne goevten 7.b. 2017, teemam saetniesvoete jïh måahtadimmie saemien åålmegidie gïetedi jïh daam lahteste: </em></p>
<p>Mijjieh tjïertestibie saemieh goh akte åålmege jïh aalkoealmetje, dovne nasjonaale jïh raastendåaresth perspektijvesne, reaktam jïjtjenænnoestæmman utnieh jïh reaktam jïjtsh histovrijem damtedh, jieledh goh akte saemien åålmege jïh jïjtsh evtiedimmien jïh prioriteradimmiej bijjelen nænnoestidh.</p>
<p>Mijjieh tjïertestibie saemieh leah akte åålmege mah staatine Såevmesne, Nöörjesne, Russlaantesne jïh Sveerjesne årroeminie mah joekehtslaakan leah assimileradimmieprosessh dååjreme jallh annje assimileradimmieprosessh dååjreminie jïjtsh laanteste, jïh mejtie saemien åålmege jïh sivijle siebriedahkh nasjonaale jïh gaskenasjonaale daltesisnie utnieh nåake; </p>
<p>Mijjieh tjïertestibie fïerhten staaten assimileradimmieprosessh leah saemide dievviedamme dovne ektesne jïh sjïerelaakan dovne nasjonaale jïh raastennamhtah perspektijvesne, goh åålmege, aalkoealmetje jïh unnebelåhkoe, geografijen, aalteren, tjoelen jïh indivijdi dåaresth sjïere daerpiesvoetigujmie, jïh sivijle, politihkeles, ekonomeles, kultuvrelle jïh sosijaale reaktasuerkiej sisnjeli;</p>
<p>Mijjieh byjhkesjibie mijjieh ibie annje tjïelke mïrrestallemem jïh seammavyörtegsvoetem jakseme saemien åålmegi jïh jienebelåhkoeårroji gaskem fïereguhtene staaatesne.</p>
<p>Mijjieh tjïertestibie staateles assimileradimmiepolitihke saemien åålmegasse lea evtiedimmiem jïh tjïelke mïrrestallemem jïh seammavyörtegsvoetem heerredamme saemien åålmegen jïh jeatjah sivijle siebriedahki gaskem voenges, nasjonaale, regijonaale, raastendåaresth jïh gaskenasjonaale daltesisnie;</p>
<p>Mijjieh aaj tjïertestibie daerpies kultuvrelle sjïehtedamme prosessigujmie nïerhkedh mah maahtoem jïh daajroem saemien tsiehkiej bïjre tjirkieh, juktie vueptiestidh jïh vihtiestidh histovrijes jïh daaletje assimileradimmieprosessh- jïh politihkem saemien åålmegen vööste, jïh mah maehtieh vuesiehtidh mah konsekvensh dagkerh prosessh jïh politihke lin maahteme utnedh jïh annje utnieh saemien åålmegasse, daan beajjetje jïh båetijen aejkien boelvide. Juktie måahtadimmiem buektiehtidh tjoerebe voestegh akten saetniesvoeteprosessen tjïrrh;</p>
<p>Mijjieh tjïertestibie jååhkesjimmie, byjhkesjimmie jïh måahtadimmie eah leah ajve tsiehkien bïjre saemiej jïh gaskem, men seamma jïjnjem jååhkesjidh jïh byjhkesjidh assimileradimmie ovmessie saemieh jïh ovmessie siebriedahkh joekehtslaakan tsavtsi. Daerpies lissiehtamme ræhpasvoetine gellievoeten jïh joekehtsi bïjre saemiej jïh saemien voenges siebriedahki dååjrehtimmine, soptsesinie jïh buerkiestimmine guktie jielede raaktan lij, mah leah ektiedamme assimileradæmman jïh daan beajjetje rïektes jieliedasse;</p>
<p>Mijjieh vuejnebe vihkeles måahtadimmieprosessigujmie nïerhkedh mah dåvvoeh jïh viehkiehtieh dejtie nåake konsekvenside jïh evtiedimmide mejtie saemien åålmege lea dååjreme, dovne ektesne jïh oktegh, assimileradimmieprosessi tjïrrh. Mijjieh veanhtadibie saetniesvoete- jïh måahtadimmieprosesse aaj earoem vihth tseegkie dan saemien åålmegasse;</p>
<p>Mijjieh nænnoestibie joe nïerhkeme saetniesvoete- jïh måahtadimmieprosessh goerehtalledh jïh dam dåarjoehtibie.</p>
<p xml:lang="nno">Originalspråk er norsk/Vuođđogiella lea dárogiealla/Original language is norwegian/ 17/1156</p>
<p xml:lang="rus">Оригинальный язык норвежский. Перевод на русский язык</p>
<p xml:lang="sme">Sámeparlamentarihkarkonferánsa dohkkehan 7.2.2017 / Godkjent av</p>
<p xml:lang="fin">Sameparlamentarikerkonferansen 7.2.2017</p>
<p>Mijjieh haestebe gaajhkh staath, rååresjimmesne fïereguhtine saemiedigkine, vuekiej jïh krïevenassi bïjre seamadidh juktie saetniesvoete- jïh måahtadimmieprosessigujmie nïerhkedh, aktegsalmetjh edtjieh jïjtjevyljehke maehtedh meatan årrodh prosessesne jïh faalenassem åadtjodh psykiske dåarjoen bïjre jaabnan, jïh nuekies almetjeligke, teknihkeles vierhtieh jïh beetnehvierhtieh edtjieh dagkeres barkose vadtasovvedh;</p>
<p>Mijjieh vuesiehtibie barkose Saetniesvoete- jïh måahtadimmiekommisjovnesne Canadesne, jïh kommisjovnen reektehtse jïh illedahkh jïh guhkiebasse barkoe nasjonaale daltesisnie jïh aalkoealmetji gaskemsh, goh gellielaakan maahta goh hijven vuesiehtimmine jïh væjsaldahkine årrodh båetijen aejkien Saetniesvoete- jïh måahtadimmieprosesside saemien dajvine jïh noerhtelaantine.</p>
<p>Mijjieh dïedtem utnebe evtiedimmien bïjre bievnedh saetniesvoete- jïh måahtadimmieprosessijste, jïh viehkiehtidh guktie dagkerh prosessh aelkieh nasjonaale, jïh raastendåaresth suerkesne gusnie daerpies;</p>
<p>Mijjieh veanhtadibie åssjele saetniesvoete- jïh måahtadimmieprosessine lea histovrijes dïedtelgimmiem jïh daaresjimmiem jïh mïedtelimmiem almetjereaktide kraanskodh jïh vihtiestidh, tjïelkestidh guktie daate daan beajjetje tsiehkesne saemien åålmegem jïh mijjen siebriedahkh tsavtsa, jïh raeriestidh guktie maahta tsiehkiem saemien åålmegen jïh staati gaskem jïh saemiej gaskemsh nænnoestehtedh;</p>
<p>Mijjieh aaj veanhtadibie illedahke saetniesvoete- jïh måahtadimmieprosessijste edtja årrodh staath dïedtem vaeltieh jïh rååresjimmesne saemiedigkiejgujmie, saemiej sijjiem goh åålmege nænnoestehtieh noerhtelaantine.</p>
<p>Mijjieh tjïertestibie jis edtja tjïelke mïrrestallemem jïh seammavyörtegsvoetem buektiehtidh dellie doh gaskenasjonaale jååhkesjamme jïh viedteldihkie almetjereaktah jïh aalkoealmetjereaktah tjuerieh seahkaramme sjïdtedh jïh meatan vaaltasovvedh voenges, nasjonaale, regijonaale, raastendåaresth jïh gaskenasjonaale daltesisnie, joekoen aalkoealmetjebæjhkoehtimmie;</p>
</body></document>
