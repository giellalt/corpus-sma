<document xml:lang="sma" id="no_id"><header><title/><genre code="admin"/><author><unknown/></author><wordcount>920</wordcount><conversion_status type="standard"/><availability><license type="standard"/></availability><multilingual/><origFileName>https://sametinget.se/1577?file_id=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Luvlieluspien deklarasjovne</p>
<p><em type="italic">Tjilkedimmie Saemiedigkien pleenumistie </em></p>
<p><em type="italic">Luvlieluspie mietsken 31 b:n 2005-08-24 </em></p>
<p>Saemiedigkie – saemiej jillemes almetji nännoestimmie åårgane – mah tjåangkanamme jih pleenumem tseegksovvedh 30-31 b.j 2005 Luvlieluspesne <em type="italic">Ussjedibie </em>- maadtoen gaavhtan guktie gåatomeprosessesne sjidteme, daerpies vuesiehtidh man garres jih nåake Haerjedaelesne sjidteme, dan gaavhtan Sveerjen reerenasse åenehks vååjnosne tjoevere barkedh jih guhkies vååjnosne Sveerjen rijhkebiejjie. Guktie dan feerlegs jih garres sjidteme lea Jille Dööpmestovlen nännoestimmien männgan voerhtjen 29 b:n 2004, gåessie Handölsdalen, Mihten, Ruvhten sijhte jih Tåssåsen saemiesijhth idtjien pryövoeluhpien åadtjoeh g.g.(guktie gåhtjoe) Gåatomeulmesne Haerjedaelesne, dan männgan gosse soptsestimmie dah saemiesijhti jih laanteutniji gaskoeh tjöödtjesti mååhtedimmie gåatomen bijre jih dah saemiesijhjt nännoesti ulmiem Europadööpmestovlese sedtedh. Jih dan männgan öövre jijnjh liegkedimmie prosessh hööhkeme jeatjhlähkesne <em type="italic">Sápmisne, </em>minngemes dööpmeme nännoestin mietsken 8 b.n 2005 ulmesne laanteutnijh jih Tåssåsen saemiesijhten gaskoeh, gusnie laanteutnijeh vitnin; <em type="italic">Jiehtebe vihkeles – </em>åejviegaaltije mannasinie naemhtie sjidteme lea Sveerjen reerenasse jih rijhkebiejjie nåake barkeme eah leah dah sijhtieh laakem jarkoestidh mejtie tjeelin gosse raasisme lij jih dellie eah saemieh maehtieh eatnemem nuhtjedh goh maadtoste dorjeme jih vitnedh sveerjen laanteutniji vuestie; <em type="italic">Daejrebe – </em>saemieh åarjene <em type="italic">Sápmisne, </em>mejtie gåhtjoejibie åarjelsaemien dajvesne, aarehke sveerjen jih danske/nöörjen kultuvrine åehpies sjidtin. Åarjelsaemieen daajve aarehke åesie sjidti gosse sveerjen danske/nöörjen staatem tseegksovvin; <em type="italic">Daejrebe vielie – </em>gosse daaroen kultuvre lihke bööte dellie dihte nåake saemien ektievyökese sjidti jih dejnie prosessine åarjelsaemien giele jih tjielte jih dah åarjelsaemien burrieh, reaktam njolkedassh jih kultuvre unnebe sjidti. Saemien vuekien mietie guktie eatnamen nuhtjedh jih saemien daamtsreakta vuelelen bööti dan sveerjen jih danske/nöörjen åssjalommij vööste guktie eatnamen maelmieh jih reaktah nuhtjedh <em type="italic">Löövlemes åssjalomme </em>daejnie prosessine gosse jeatjah almetji ektesne jieliejin jih jijnjh aejkien staath daam gååhtjoejin <span type="quote" xml:lang="est">”kultuvregämhpoe”</span> daaletje jallelistie tjielte öövtiedimmesne jih unnemes eatnemealmetji gaskoeh, aervedibie jaemieh; </p>
<p><em type="italic">Vostemes säjjan daejnie prosessine </em>mejtie gååhtjoejin <span type="quote" xml:lang="est">”kultuvregämhpoe”</span> dan gaavhtan saemieh laantem dassin jallh idtjin åadtjoeh daajvine vielie årrodh gusnie reaktam tjaatsan jih eatnamasse aerebi åtneme, reaktam laakijste veeltin; <em type="italic">Vuejnebe </em>dovne Sveerje jih Nöörje aantagassem saemide birreme jih dååhkasjehteme jijnjh båajtah saemide dorjeme <em type="italic">Daejrebe </em>Nöörjen bielesne sjiere vuekine politihken jih reaktan mietie dan byjjes aantagassen åvteste måedtie aamhtesh saemide vaalteme. Vuesehte gaavhtan <em type="italic">Nöörje vuesiehtamme </em>Dihte reakta mah saemieh utnieh saemiej burride, daate seamma goh jeatja reakta laantem nuhtjedh jih dellie dååhkasjehteme jåarhke saemiej burrieh åarjelsaemien daajvesne. Seamma tijje sveerjen bielesne reerenasse, rijhkebiejjie jih dööpmestovlh baajeme <span type="quote" xml:lang="est">”kultuvregämhpoe”</span> jåarkedh; Vuepteste sjiere Nöörjen reerenasse nännoestamme vierhtiemaajsoem seamma raajan biejedh gosse dåarodh saemiej jih nöörjen laantenuhtjij gaskoeh.Nöörjen staatefaamohke dovne sjiere vierhtieh vadtemejuktie maehtedh reaktaprosessh maekesedh saemiej burriji jih laanteburriji gaskoeh; Vuejnieh naemhtemes darjojne ahte internasjovne åårganh jih tjåangkoeh goh Förenta Nationerna, Europeijen Unijovne jih Europaraerie dååhkasjehtieh Sveerje veeljeme baajedh kultuvregämhpojne jåarkedh, daate miste saemiej almetji jih aajne almetjen reaktan vuestie jih maadtoen frijevoeten vuestie; Nännoes jeahta naemhtemes boelhkine daerpies fierhtene naasjovnestaate dååhkasjehtieh jih eroem vuesehte saemiej almetji reaktam jijtse laantem nuhtjedh jih dan bijre stuvredh guktie eatnememaelmieh jih vierhtieh nuhtjedh saemien tjielten bööremossen vuestie mååhtedimmesne raeffie jiehtegisnie Brömsebroesne jaepien1645, jih voestemes raastatraktatine jaepeste 1751, Lappkodicilline jih almtjireaktine; Vielie nännoes jeahta ahte saemiej almetji ij goh naan aejkien dej nuepieh vaeltedh guktie maehtedh burrine veasodh, jih Aervedibie Sveerjen rijhkebiejjie – Saemiedigkien eektesne – jih guktie nännoestamme almetjereaktaj, luhpiehtidh saemiej burrieh, saemiej kultuvrem jih gielem vaarjelidh jih skraejriehtidh aaj åarjeldajvesne </p>
<p><em type="bold">Saemiedigkie naemhtie tjielkieh: </em>1. Sveerje laaken tjirrh tjoevere saemiej reaktah dååhkasjehtedh goh aalkoealmetjh, dovne saemiej histovrien mietie reaktam tjaetsiem jih laantem utnedh jih eatnememaelmide. Daaam dååhkasjehtedh sjiere åarjelsaemien dajvesne, dannasinie desnie sjiere garres åarjelsaemiej burride orreme mijjen ektie koloniale dejpeli; 2. Guktie vaarjelidh, nännoes darjodh jih båetije boelvide saarnodh saemiej kultuvren bijre, sjiere dah maadtoen saemiej burrieh goh båatsoeburrie, gööleme, vijreme jih jeatja eatnemeburrieh, dellie daerpies Sveerje dååhkesjehta jih laakese tjaelieh saemieh reaktam åtna histovrijen miete tjaatsan jih laantese jih eatnememaelmide, guktie joe tjeelin 1751. Daate dovne seamma goh naasjovnestaath luhpiehtamme FN:n kånvensjovnesne civile jih reaktaj bijre, sjiere artikele 1 jih 27, FN:n Rasdiskrimineringskonvensjovne nr 169 aalkoe-almetji jih –almetji bijre jijtseståvroe laantine. 3. Dihte mij almetjireaktosne nännoestamme reaktam jijtse nännoestidh dihte dååhkasjehta saemiealmetjh jijtse åadtjoeh nännoestidh jjitsedh politihken bijre jih skraejriehtidh jijtsedh eekonomijen, sociale jih kultuvre öövtiedimmien bijre. Saemiealmetjh dovne reaktam åtna jijtsedh eatnememaelmiej jih vierhtiej bijre reeredh. Ij goh naan aejkien saemijste dej nuepieh vaeltedh guktie maehtedh burreste veasodh. 4. Guktie maehtedh saemiej maadtoen goh gööleme-, vijreme- jih gåatomedaajvide vaarjelidh jih öövtiedidh vihkeles dejtie daajvide maehtedh utnedh. Eah goh sveerjen dööpmestovlh maehtieh njolkedassi mietie barkedh gåessie vihtesjidh goh sveerjen vuekien mietie. Daan raaran båatebe eah saemiej paarth nuepiem utnieh sveerjen laakij mietie reaktam åadtjodh tjaetsan jih eatnamasse, jih dovne skaehtievaerieh mejtie saemieh nuhtjeme boelvide jaepiej männgan. 5. Saemide tjoeverin daerpies vierhtieh vedtedh juktie nuepiem utnieh tjirkeslaakan barkedh reaktam utnedh tjaatsan jih eatnamasse dööpmestovline. 6. Sveerje tjoevere tjirkeslaakan dååhksjehtedh dah daaletje saemiej reaktaprosessh geajnoem gaavnieh reaktam jaksedh guktie Sveerje dejpeli dååhkasjehtieh almetjereaktese. 7. Sveerjen reerenasse tjoevere tjirkeslaakan barkedh juktie dah paarth Haerjedaelien ulmesne ektesne geajnoem gaavni gåatoemasse. Reerenasse aaj tjoevere åenehks vååjnosne daerpies beetnehvierhtieh vedtedh aamtesasse. Guktie naemhtie sjidteme Haerjedaelienulmesne lea Sveerje ij sijtht laakem bueriemdidh mejtie dååhkasjehtin tijjesne gosse raasisme lij, dannasinie Sveerje diedtem åtna gåatomem ekspropiereth jis ij maehtieh siemes sjidtedh. 8. Gåessie båetije laakem tseegjsovvedh saemiej reaktaj bijre dellie saemieh tjoever daam dååhkasjehtedh. 9. Sveerjen reerenasse jih rijhkebiejjie barkoem åadtjoeh dallegh parlamentarien tjielkemem tseegksovvedh jih vuartasjidh gaajhkh tjomperi bijre daejnie guhkies dåarojne jih dovne goerehtidh jih raeriestidh sjiere geajnoeh guktie daam luejtedh. Gosse naehtemes geajnoeh gaavnieh dellie tjoeverin saemiej reaktah vaarjelidh jih aaj man guhkies guktie maehtieh dovne gåapatjahkh bieliej iedtjh vuartasjidh. 10. </p>
<p>Saemiedigkie barkoem vaalta eadtjohke Sveerjen rijhkebiejjine ektesne barkedh jih reerenassine, saemiesijhtij jih laanteutniji lihtseginie guktie buerie jih båetije geajnoeh gaavnedh gyhtjelassine reaktan bijre jih jeatja geajnoeh vuartasjidh guktie maehtedh ektesne veasodh saemieh jih laanteutnijih.</p>
</body></document>
