<document xml:lang="sma" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>188</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/71305</origFileName><parallel_text xml:lang="sme" location="4025.html"/><parallel_text xml:lang="smj" location="71303.html"/><parallel_text xml:lang="swe" location="4024.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>GULLIEGÏELE – Noerhtelaanti saemien gïelebaalhka - Sametinget</p>
<p type="title">GULLIEGÏELE – Noerhtelaanti saemien gïelebaalhka</p>
<p>GULLIEGÏELE – Noerhtelaanti saemien gïelebaalhka govhteden aejkien vadtasåvva tjaktjen 2014 dennie fïerhten jaepien tjåanghkosne saemieministeri jïh saemiedigkiepresidenti gaskem Helsinkesne. Gïelebaalhka vadtasåvva aktegsalmetjidie jallh åårganisasjovnide Nöörjesne, Sveerjesne, Såevmesne jallh Russlaantesne mah saemiengïelen evtiedimmien åvteste berkieh.</p>
<p>Gulliegïele - Noerhtelaanti saemien gïelebaalhka – lea tseegkesovveme ministerijstie mej dïedte saemien aamhtesi åvteste jïh saemiedigkiepresidentijste Nöörjesne, Sveerjesne jïh Såevmesne. Baalhka vadtasåvva fïerhten mubpien jaepien, voestes aejkien lij 2004. Gïelebaalhkan stoeredahke lea 15 000 euro.</p>
<p><em type="italic">Gïelebaalhkan ulmie </em>Gïelebaalhkan ulmie lea saemiengïelen evtiedimmiem jïh vaarjelimmiem tsevtsedh Nöörjesne, Sveerjesne, Såevmesne jïh Russlaantesne. </p>
<p><em type="italic">Gie maahta baalhkam åadtjodh? </em>Gïelebaalhka vadtasåvva aajnehke almetjidie, dåehkide, åårganisasjovnide, siebride jïh institusjovnide mah leah åajvoehlaakan tjaaleldh, njaalmeldh jallh jeatjah barkoen tjïrrh saemiengïelen evtiedimmien jallh vaarjelimmien åvteste barkeme. Gåarede baalhkam juekedh jienebi baalhkavitniji gaskem. </p>
<p><em type="italic">Raeresth dov kandidaatem! </em>Almetjh, åårganisasjovnh, institusjovnh jïh reerenassh Nöörjesne, Sveerjesne, Såevmesne jïh Russlaantesne bööresuvvieh kandidaath raeriestidh daan jaepien gïelebaalhkese 2014. Dijjieh tjoerede baalhkavitnijem tjaaleldh raeriestidh, aktine bïhkedassine mij jeenjemes lea 1-2 sæjroeh jïh dam daan adressese seedtedh suehpeden 30.b. 2014 åvtelen: </p>
<p>Govlehtallemebïevnesh vuarjasjimmiemoenehtsasse: <em type="italic">Gollegiella – vierhtiedimmiemoenehtse </em>Sámediggi/Saamelaiskäräjät SAJOS 99870 Anár/Inari, Finland </p>
<p>Tel. +358 108 393 100</p>
<p>E-påaste: info@samediggi.fi</p>
</body></document>
