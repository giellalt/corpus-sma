<document xml:lang="sma" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>261</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/2279</origFileName><parallel_text xml:lang="swe" location="1440.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ulmie 1-provgrammh - Sametinget</p>
<p>Halva Sirges renhjord syns på denna bild, tagen under ett Mål 1-projekt med renpejling som pågått i samebyn. Foto: Nils-Johan Utsi.</p>
<p type="title">Ulmie 1-provgrammh</p>
<p>Saemien Ulmie 1-provgrammh 2007:esne gaarvanieh. Såemies projekte maehtieh jåerhkedh njoektjen askese 2008. Dasenie buerkiestimmie mij lea orreme Ulmie 1-periodesne, goh Saemiedigkie jïjtjese nännoestimmie-dåehkieh Noerhte Saapman jïh Åarjel Saapman åtneme.</p>
<p>EE:en struktuvre-fåantegprovgrammh Ulmie 1 edtji boelhkesne 2000-2006 övtiedimmiem jïh struktuvre sjïehtehtimmiem dajvine mij duekesne desnie leah nännoestidh. Sveerjesne gaske- jïh noerhte Norrland lij meatan Ulmie 1-dajvesne. Dannasinie goh Sveerjen Ulmie 1-dajve lij juakeme göökten reeremedajvine saemien övtidimmieprovgramme lij juakeme Ulmie 1:ese Noerhte jïh Ulmie 1:ese Åarjel.</p>
<p>Öörnemh</p>
<p>Gaajhkine, saemien Ulmie 1-provgramme 18,516 miljovnh euro jallh medtie 169 miljovnh kråvna ovmese örrneminie joekedi:</p>
<list><p type="listitem">Båatsoe-jielemassem jïh sïjtide övtiedidh</p>
<p type="listitem">Saemien laantevoene – jïh kultuvreövtiedimmie</p>
<p type="listitem">Maahtoeövtiedimmie – doetkeme jïh ööhpehtimmie</p>
</list><p>Ulmieh</p>
<p>Saemien provgramme åejvemes ulmieh:</p>
<list><p type="listitem">Saemien jielemasse nännoestidh jïh numhtie saemien kultuvre jïh jielemasse övtiedidh.</p>
<p type="listitem">Saemiej tradisjovne jielemasse-sjïehtedimmiem vaarjelidh jïh seamma aejkien nuepieh orre jiele-stïerke darjomidie skaepiehtidh.</p>
</list><p>Övtiedimmienuepieh</p>
<p>Övtiedimmieprovgrammh båatsoe-jielemasse maadh-vierhtiem åtna jïh sïjth leah tjïelke maadth-haamoe saemien juakeme jielimasse-jieleme. Jeatja vïhkeles övtidimmie-sijjielea smaave jïh gaske-stoere företagh mah maehtieh jeatjah ienteme-nuepieh skaepiehtidh. Kultuvrhindustrijen leah buerie nuepieh övtiedämman. Maahta orrodh darjomh v.g. mah darjoeh jïh geerjehtieh kultuvre-darjomh goh musihke, teatere, gärjageerjehtimmie, vätnoe, guvvieh, tjeahpoe j.j. jeatja barkoe-sektovre mij båetijen aejkien stoere sjädta lea gåassome-jielemasse jïh dååjrese-industije saemien jieleme-vuekien, kultuvren jïh jielemassen vuestie. Eabnoe lea ekoturismese vierhtieh bïejedh. Saemien jielemasse- jïh kultuvreövtiedimmie edtja maadth-repmie saemien kultuvresne, gïelesne, tradisjovnine, vuajneme-vuekesne utnedh. Guktie nuepieh saemide stueriedidh jïh jielemasside övtiedidh jïh gemtebe darjodh sjiere insatsh krïevenieh juktie ööhpehtimmie-daltesem stueriedidh tjïrrh maahtoeövtiedimmie, ööhpehtimmie jïh doedtkeme.</p>
</body></document>
