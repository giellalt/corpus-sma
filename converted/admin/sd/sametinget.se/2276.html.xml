<document xml:lang="sma" id="no_id"><header><title/><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>373</wordcount><conversion_status type="standard"/><availability><free/></availability><submitter name="Børre Gaup" email="borre.gaup@uit.no"/><origFileName>http://www.samediggi.se/2276</origFileName><parallel_text xml:lang="sme" location="5966.html"/><parallel_text xml:lang="swe" location="1438.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saepmie jïh EE - Sametinget</p>
<p>EE-saevege. Guvvie: Europan Ektiedimmie.</p>
<p type="title">Saepmie jïh EE</p>
<p>EE:n regijovnepolitihken ulmie lea ekonomije jïh sosijale ektievoete lïhtsege-laanti gaskoeh stueriedidh jïh regijovne ov-balanse jïh mij joekehts ekonomijen övtiedimmesne lea unniedidh. Almetji gïele-vadtemen männgan goh Sveerje meatan EE:ese veedtsi leah saemiej gaskesh EE’ine stueridamme vierhtieh jieleme-, barkoemaarhna- jïh ienteme-politihke darjoemidie. Beetneh-vierhtieh barkose jeanatjommes struktuvrh-fondistie båetieh.</p>
<p>Provgramh-boelhken 2000-2006 nuelesne EE medtie 195 miljardh&#13; euroh struktuvrh-fåantide vedti. Abpe Sveerjese medtie 19 miljardh kråvnah&#13; lissine sjïdti. EE:n struktuvrhfåante-provgrammi tjïrrh saemieh aaj&#13; beetneh-vierhtieh saemien jieleme- jïh kultuvreövtiedimmese åådtjeme.</p>
<p><span type="quote">”Saemien buertiegärja”</span></p>
<p>Saemiej lea aalkoe-almetjinie sjïere daltese jeatje&#13; unnebelåhakoe-dåehkiej vuestie. Sveerjen jïh Såevmien gaskese-dïedte EE:ese lea&#13; gaskese-tjaalege gåhtjoen <span type="quote">”saemien buertiegärja”</span>. Tjaalegisnie buerkiestimmieh&#13; leah buertiegärjaj bïjre, mah leah bïejeme konstitusjovnese, jeatjebigujmie lea&#13; addendume 2 tjaatsegasse CIG 86/04. Desnie daate buerkiestimmie saemiej bïjre:</p>
<p>b. Buerkiestimmie saemiej bïjre Krööhkestimmine artikeli 59:esne jïh 60:esne buertiegärjesne gaskese-buertiegärjaj jïh gaskese-tjaalegi bïjre Gåangkarïjke Danmarkese, … Republihke Såevmie jïh Gåangkarïjke Sveerje konferanse byjhke aelide jïh lååjkesdahkide mejtie Sveerje jïh Såevmie saemiej vuestie nasjovne jïh gaskenasjovne reaktoej mietie åtna. Konferense jååhkesje Sveerje jïh Såevmie hov leah nännoestamme dah tjuerieh saemiej jielemasse-nuepieh, gïele, kultuvre jïh jïelemevuekie vaarjelidh jïh övtiedidh jïh aaj krööhkestidh ahte primäre jieleme-aajegh goh båatsoe-jieleme leah maadth-repmie saemien kultuvrese jïh saemiej jielemassese tradisjovne dajvesne.</p>
<p><em type="bold">Sjïere EE-provgrammh </em></p>
<p>Saemiedigkie lea männgan Sveerje EE:en sïjse veedtsi eadtjohke-laakan&#13; sjïere EE-programigujmie saemiedajvese barkeme juktie ekonomije nuepieh sjïdtemen&#13; jïh ientemen åvteste stueriedidh kultuvren jïh jielemassen sektovri sisnie.&#13; Saemien Eu-provgrammh, Ulmie 1 jïh Interreg III A, mah lin Saemiedigkien dïedte&#13; boelhken 2000-2006 <span type="quote">”joekedin”</span> 252 miljovnh kråvnah. Jis edtja dåarjoeh EE:n&#13; struktuvre-fåanthijste åadtjodh, dle tjoerh nasjovne dåarjoem utnedh mij lea&#13; gaske 35-50 procenth abpe projekten åeseste. Regijovne myndigheth, tjielh jïh&#13; lokale saemien aktörh leah sijjen barkosne konkrete övtidimmie-projektine&#13; EE-provgrammi sisnie sinsitnide geatskanamme. Saemien instistusjovnh, sïjth,&#13; siebrieh, stiftelsh jïh jeatjah aktörh tjabrehtovveme beetneh-vierhtieh sijjen&#13; projektide ohtsedidh jeatjijstie goh sijjen tradisjovne dåarjoe-kanaalijste.&#13; Mij destie sjïdteme lea stuerebe laavenjosteme tjieltigujmie jïh regijovne jïh&#13; staaten myndighetigujmie.</p>
<p>Ulmie</p>
<p>Åejjie-ulmie saemien EE-provgrammide lea saemien kultuvre&#13; jïh siebredahkh-jieleme nännoestidh jïh övtiedidh. Pryöveme lea tradisjovne&#13; jieleme-sjïehtesjimmie nännoestidh jïh gorredidh jïh seamma aejkien nuepieh&#13; orre jieliestïerhke darjomh skaepiehtidh. Ulmie guhkies våårjosne lea juekeme&#13; jïh övtiedamme saemien jielemasse mij tseegkeme lea iktiedimmesne byjresken,&#13; kultuvren jïh tradisjovnen gaskoeh. Vihkeles tradisjovne saemien maahtoe&#13; nuhtjedh jïh övtiedidh, jïh jillebe ööhpehtimmie jïh doedtkeme mij samiej&#13; tsiehkide sjïehtedidh.</p>
</body></document>
