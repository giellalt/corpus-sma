<document xml:lang="sma" id="no_id"><header><title/><genre code="admin"/><author><unknown/></author><wordcount>2438</wordcount><conversion_status type="standard"/><availability><free/></availability><multilingual/><origFileName>http://samediggi.no/content/download/598/5255/version/1/file/N%C3%B8%C3%B8rjen+Saemiedigkie%2C+Noerhtelaanten+-%2C+Noerhte-Tr%C3%B8ndelaagen+-%2C+%C3%A5arjelh+Tr%C3%B8ndelaagen+-+jih+Hedemarken+fylhkestjielth+edtjieh+ektesne+barkedh+%282005%29.pdf</origFileName><parallel_text xml:lang="nob" location="samarbeidsavtale_mellom_sametinget_nordland_nord-tra_ndelag_sa_r-tra_ndelag_og_hedmark_fylkeskommune_2005_.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ektesvuekie-barkoe-mååhtedimmie åarjelh-saemide.</p>
<p>Nøørjen Saemiedigkie, Noerhtelaanten -, Noerhte-Trøndelaagen -, åarjelh Trøndelaagen - jih Hedemarken fylhkestjielth edtjieh ektesne barkedh.</p>
<p xml:lang="vep"><em type="bold">MÅÅHTEHDIMMIEN VUEPSIE </em></p>
<p>Nænnoestidh jih tjiertestidh man vihkeles saemien kultuvre, giele jih ektievuekie leah.</p>
<p type="listitem" xml:lang="vep">VUEPSIE MÅÅHTEDIMMINE</p>
<p type="listitem">Mååhtedimmie edtja byjjehtidh guktie gaajhkh aamhtsh mah åarjelh-saemide  jih saemiej dajvide veadtaldihkie, ektievuekien  nualan båetieh. Ektievuekie edtja båetije biejjieh vijriebasse juhtedh jih saemieh edtjieh ektesne vierhtiehtidh aamhtsh mah vihkeles.</p>
<p type="listitem">Saemieh ektesne govlesuvvieh, seamma maadtojne, kultuvrine, gieline jih vuekiej gujme.</p>
<p type="listitem">Lihtsegh guht dej aamhtsijgujmie berkieh, tjoeverieh diedtem vuesiehtidh, saemiej kultuvrem vaarjelidh jih aaj  ektievoetide ovmese dajvine  gorredidh.</p>
<p type="listitem">Åarjelh-saemiej dajvide daerpies nænnoestidh ovmese darjomijgujmie jih saemieh jijtje tjoeverieh nuepieh åadtjodh  vuepside jaksedh.</p>
<p>Daerpies leah mååhtedimmieh åadtjodh mah åarjelh-saemide jijtje reaktam vedtieh barkedh sijjen vuekien mietie guktie dihte Våarome-laaken jih internasjovnale konvensjovni mietie sjeahta. Dah minngemes internasjovnale konvensjovnh vuesiehtieh saemiej reaktah goh aalkoealmetjh.</p>
<p>Plaaneståvroen tsiehkie- jih bigkemelaake jih fylhkestjielten raerie - daaroen jiehts-<span type="quote" xml:lang="dan">"regionale utviklingsaktører"</span> edtjieh tjoeveridh laakide goltelidh bigkemen gaavhtan jih aaj vaarjelidh guktie ektievoete åarjelh-saemide båetije biejjieh sjidtieh guktie laake nænnoestamme. Nimhtie leah mååhtedimmieh Saemiedigkien jih Fylhkestjieltiej gaskems daerpies.</p>
<p>Reeremelihtsegh leah naemhtie seamadamme:</p>
<p xml:lang="deu"><em type="bold">STRATEGIH </em></p>
<p>Åarjelh-saemien dajvesne leah saemieh orreme jih dajvem provhkeme guhkie øvtebe daan aejkeste. Dajve lea stoerre jih ryøhkoe gellie politiske-, jih administrative raasti bijjelen. Nimhtie leah ellies barkoe joekoen vihkeles dejtie ovmese fylhkide jis edtjieh eensi laakan buektiehtidh åarjelh-saemiej daerpies-voeth jih iedtjh vaarjelidh.</p>
<p>Stoerre dajvh jih vaenie almetjh fierhtene sijjesne, kriepesje institusjovnh jih funksjovnh gellie læhkesne almetjidie viehkine. Dah tjoeverieh tseegksovvedh gusnie dah golme leavloe-mierie, Aarborte,</p>
<p>Snåasa jih Rørose.</p>
<p>Eeremes leah råajvarimmieh gujnide jih noeride vihkeles.</p>
<p type="listitem">Åarjelh-saemieh  viehkiem  åadtjoeh  ovmese saemien jih daaroen institusjovniste jijtsh dajvine.</p>
<p type="listitem">Åarjelh-saemien dajve daarpesje stynkehke institusjovnh mah maehtieh saemiej iedtjide gorredidh.</p>
<p>Eensi ektesvuekie-barkoe dej ovmese institusjovni gaskems lea daerpies jis edtjieh daaletje vierhtide bøøremes laakan nuhtjedh.</p>
<p>Saemien kultuvre jih ektievoete leah aajhtaldihkie Nøørjen stinks ektievoeten gaavhtan. Nimhtie lea vihkeles soejkesjigujmie fylhkestjieltij tjirrh barkedh. Daate lea joekoen vihkeles gosse daejribie båatsoelaanth gellie tjielteraasti bijjelen juhtieh.</p>
<p type="listitem">Krøøhkestimmie saemien kultuvrese, båatsoebårran jih ektievoete-øøvtiedæmman, kriepesje vuajnoeh dan muhteste guktie dihte mij saemide veadtaldihkie ij aajhtasovvh, mohte åådtje øøvtiedimmesne  årrodh.</p>
<p type="listitem">Dah guht daej aamhtsigujmie berkieh, tjoeverieh saemiej gyhtjelasside fierhten biejjien  råavarimmese tseagkodh jih aaj gaajhkide barkijde saerniestidh mij deahpede jih nimhtie barkoem nænnoestidh.</p>
<p>Nimhtie dah ovmese barkijh maehtieh daajroem barkoej bijre sinsætnan vedtedh jih nimhtie saemiej aamhtside ovmese daltesinie bijjiebasse lutnjedh.</p>
<p type="listitem">Internasjovnale vuajnosne lea saemien, jih inhtsie åarjelh-saemien giele, aajhtaldihkie. Gielelaaken laavenjasse lea gielem vaarjelidh jih øøvtiedidh. Maanah jih noerh tjoeverieh nuepiem åadtjodh gielem lieredh jih provhkedh jis giele edtja båetije biejjeh jielemisnie årrodh.</p>
<p>Byjjes reeremen lea joekoen diedte vaaksjodh jih øøvtiedidh guktie saemiengiele ovmese daltesinie vijriebasse båata.</p>
<p>Reeremelihtsegh leah siemesh ovmese råajvarimmieh leah daerpies jis åarjelh-saemien giele vihth edtja jielemetseahkan båetedh.</p>
<p type="listitem">Øøhpehtimmie jåarhkeskuvline leah eeremes Fylhkestjieltij diedte jih vuartoe dejstie leah bueriedimmie faagese. Faage tjoevere vihkeles sæjjan jih øøvtiedæmman båetedh. Øøhpehtimmielaake aaj geerve almetjidie reaktam vadta saemien gielem lieredh jih aaj reaktam aajne learohkidie.</p>
<p>Daerpies lea aaj jåarhkeskuvlide, Saemiedigkiem jih aaj fylhkestjieltien skuvlide eevtjedh ektesne barkedh dajvine mah leah reereme-dajvi bæjngolen. Nimhtie dah tsavtsh-vierhtieh buerebe åtnose båetieh. Gaske-viermieh ektievuekie-barkoe aaj daerpies jis øøhpehtimmie edtja stinkebe dej jillemes daltesinie sjidtedh.</p>
<p>Båatsoejieleme lea vihkeles saemide åarjelh-saemien dajvesne jih aaj buerie kultuvre-guedtije, gielese lissine.</p>
<p>Jieleme lea saajrohts dovne laanten jih ovjuvri gaavhtan. Nimhtie lea ektievuekie-barkoe tjieltij gaskems joekoen daerpies.</p>
<p type="listitem">Vihkeles aaj giehtjedidh nuepide guktie båatsoejieleme maahta buerebe sjidtedh jis jienebh vierhtieh jielemasse.</p>
<p type="listitem">Reeremelihtsegh aaj sijhtieh vuartasjidh guktie laanth maehtieh buerebe laaken provhkesovvedh tjielteraastij gaskems.</p>
<p>Guktie vierhtide båatsoejielemasse stueriedidh.</p>
<p>Duedtie åarjelh-saemien dajvesne lea vihkeles dovne goh kultuvren guedtije, saemien guelmien vuesiehtæjja (identitete) jih aaj goh jieleme.Duedtie maahta jienebh barkoesijjieh øørnedh jih lea aaj ålvas vihkeles gielen gaavhtan.</p>
<p type="listitem">Sijjieh gusnie saemien kultuvrine barkedh lea vihkeles dovne maahtoen jih jielemen gaavhtan jih gusnie aaj  nuepie almetji gaskesvoetem nænnoestidh.</p>
<p>Reeremelihtsegh sijhtieh ektievuekiem kultuvren jih jielemen gaskems vuajnose biejedh, jih aaj sijjiem vedtedh guktie maehtedh daanhtsodh, teaterinie, musigkinie, lidteratuvrinie j.j. giehtelidh.</p>
<p xml:lang="vep"><em type="bold">GIEHTELIMMIE-SOEJKESJE </em></p>
<p><em type="bold">Giele </em></p>
<p>Saemien giele lea aajhtaldihkie jih eeremes åarjelh-saemien giele. Reeremelihtsegh sijhtieh ekti vøøki barkedh jih faaledh giele-jarngh dovne Aarbortesne, Snåasesne jih Rørosesne.</p>
<p>Voestegh raeriestieh giele-jarngem Rørosesne rihpestidh. Edtjieh aaj barkedh guktie øøvtiedidh faaleldahkem Elgåen sjidtemesæjjan. Lihtsegh aaj jååhkesjieh edtja gieleøøvtiedimmie- provgramme båetedh mij vihteles sæjhta tjirkedh ellies jih eensi giele-faaleldahkem åarjelh-saemien dajvese.</p>
<p>Jis tjielte daej nebneme dajvine reeremedajvesne (forvaltningsområde) meatan båata, dellie sjiere giele-tsiehkie dijveldimmien nualan båata.</p>
<p xml:lang="vep"><em type="bold">ØØHPEHTIMMIE/MAAHTOE </em></p>
<p>Eah man gellie lohkehtæjjah maahtoem åarjelh-saemien gielese utnieh.</p>
<p type="listitem">Reereme-lihtsegh luhpiedieh sijhtieh barkedh guktie edtja nuepie sjidtedh ellies øøhpehtimmiem saemien gielese åadtjodh, lohkehtæjjajgujmie giej buerie maahtoe.Fylhkestjielth jih Saemiedigie edtjieh laavenjostedh daan barkoen bijre juktie</p>
<p type="listitem">jienebh aelkieh saemien-gielem lohkedh</p>
<p type="listitem">daaletje beetneh-vierhtieh steeredh jih orre skåårvedh jille øøhpehtæmman</p>
<p type="listitem">gaske-viermide nænnoestidh</p>
<p type="listitem">orre learoe-vierhtieh øøvtiedidh ektesne edtjieh staaten-jih tjieltij reeremh daan barkose doerelidh.</p>
<p>Reereme-lihtsegh dåajvoehtieh barkedh guktie gaske-viermieh Saemiedigkien jih jåarhkeskuvli gaskems sjædta aaj dejtie skuvlide mah leah reeremedajvi bæjngolen.</p>
<p>Fylhkestjieltieh jih Samiedigkie sijhtieh barkedh guktie faageøøhpehtimmieh sjidtieh dejtie guht sijhtieh båatsoejielemen jih duedtien bijre lieredh.Reereme-lihtsegh aaj luhpiedieh barkedh guktie jienebh lierehtimmiesijjieh sjidtieh dejtie guht sijhtieh åarjelh-saemien dajvine lohkedh.</p>
<p>Øøhpehtimmieh dovne båatsoejielemen jih duedtien bijre lea daelie jåarhkeskuvli diedte. Lissine daelie lihtsegi viehkieh båetieh. Ekti vøøki sijhtieh daan mænngan barkedh guktie nuekies vierhtieh daejtie faagide båetieh.</p>
<p>Reereme-lihtsegh edtjieh laavenjostedh jih learoe-provgrammen jåarhkeskuvlide vedtedh. Dagkeres provgramme edtja gaajhkide learohkide guht jåarhkeskuvlem vaedtsieh, våaroe-maahtoem saemiej bijre vedtedh.</p>
<p>Nimhtie edtjieh daajroem dovne saemiej madtoen, kultuvren jih ektievoeten bijre åadtjodh.</p>
<p>Reeremelihtsegh gietedellieh aamhtsh jåarhkeskuvlen jih aaj skuvlen bijre mij edtja geervebe almetjidie dåastoehtidh, dellie maehtieh sinsitnine govlesadtedh.</p>
<p xml:lang="vep"><em type="bold">SAERNIESTIMMIE </em></p>
<p>Laanten årrojh jih byjjehtimmie-reeremh edtjieh daajroetimmieh saemij gyhtjelassi- jih kultuvren bijre utnedh. Dagkeres saerniestimmieh leah reereme-lihtsegi ellies diedte jih saernieh maehtieh gaskevearman biejesovvedh jallh ovmese jeatjh laakan bievnese båetedh.</p>
<p>Saemiedigkie edtja saerniestimmieh fylhkestjieltieh barkoej bijre vedtedh. Maahta gaskeviermien tjirrh tjiertestidh, jih aaj paehperh sijjide biejedh gusnie buerie vuejnedh.</p>
<p>Fylhkestjielth jih Saemiedigkie sijhtieh ektesne Samiedigkien bijre bæjjoehtidh. Daate saerniestimmie edtja tjieltide juhtedh guktie dovne barkijh, årrojh jih learohkh maehtieh daejtie saernide dåastoehtidh. Dah tjilkemh edtjieh fylhkestjieltien gaskeviermesne gååvnesidh jih aaj hællojne gusnie aelhkie dejtie paehperidie vuejnedh.</p>
<p>Saemiedigkie edtja aaj øørnedh jih tjilkemh fylhkestjieltij gåajkoe sedtedh gusnie tjåådtje man gellie tjaaleld, veeljemen bijre jih aaj jeatja saernieh Saemiedigkien bijre seejdh jis daerpies.</p>
<p>Hijven jis aaj dagkeres saernieh saemien gielesne.</p>
<p>Reereme-lihtsegh edtjieh aaj ektesne barkedh guktie saerniestimmieh noeride maehtieh juhtedh - Infonuorra.</p>
<p xml:lang="eng"><em type="bold">MEDIA </em></p>
<p>Reereme-lihtsegh sijhtieh barkedh guktie ellies media-faaleldahke TV-esne, radiovesne jih plaerine sjædta. Inhtsie lea vihkeles provgramh maanide jih noeride øøvtiedidh. Vihkeles lea aaj beetneh-vierhtieh ohtsedh guktie jienebh maehtieh giele-barkojne giehtelidh mah mediasse sjiehtieh.</p>
<p xml:lang="deu"><em type="bold">DAJVE-VAARJELIMMIE KULTUVREMOJHTSI EKTINE </em></p>
<p>Fylhkestjielth jih Saemiedigkie sijhtieh barkedh dajve-vaarjelimmie aamhtsigujmie dajve-plaaneforumen tjirrh.</p>
<p>Fylhkestjielth jih Saemiedigkie sijhtieh dåarjodh jih raeriestidh tjielth åarjelh-saemiej dajvine gusnie båatsoe-jieleme guktie nuepie bøøremes dajve-gorredimmiem saemide buektiehtidh. Lihtsegh edtjieh tsevtsiehtidh ektievuekiebarkoem vaarjelæmman gusnie kultuvre-mojhtsh, kultuvrelaaken gaavhtan. Vuartsjh tjaalegem gusnie tjåådtje diedte-joekedimmien bijre, kultuvre-laaken mietie, §3 ektievuekiediedte.</p>
<p>Reereme-lihtsegh tjoeverieh fierhten jaepien gaavnedidh reereme-tjåangkosne dovne kultuvre-mojhtsi vaarjelimmien- jih aaj dajve-gyhtjelassi gaavhtan.</p>
<p xml:lang="vep"><em type="bold">KULTUVRE-JARNGH JIH MUSEUMH </em></p>
<p>Sijti Jarnge, Saemien Sijte jih museume Rørosesne leah vihkeles dajvh kultuvre- jih museumsbarkoen gaavhtan.Reereme-lihtsegh edtjieh barkedh juktie vihtesjidh, gorredidh jih vuesiehtidh joekehth saemiej kultuvremojhtsh ovmese dajvine. Lihtsegh edtjieh Samiedigkine laavenjostedh jih fylhkigujmie barkedh jih nimhtie bøøremes njoelkedassh eadtjalgehtedh. Nimhtie aaj sijhtieh åarjelh-saemiej dajvine <span type="quote">"ramme-mååhtedimmine"</span> barkedh museumi gaavhtan. Desnie edtja aaj tjåadtjodh guktie duvtie-vierhtieh dejtie skåårvedh.</p>
<p>Saemien Sijte edtja museums-laaken mietie barkedh viermie-juhtiedimmine, jih nimhtie jarngesne tjåadtjodh. Dah jeatjah saemiej museum, Sijti Jarnge, Rørosen museume jih saemiej museumh Sveerjen raedtesne, ektesvuekie-barkij sjidtieh.</p>
<p>Jeatja ektievuekie-institusjovnh aaj daerpies jih vihkeles sjidtieh.</p>
<p>Saemiedigkie lea aamhtsine 32/02 <span type="quote">"Saemiedigkien povlitikke åarjelh-saemien dajvine"</span> dåhkasjehteme: Saemien Sijte jih Sijte</p>
<p>Jarnge edtjieh saemien kultuvre-barkoem åarjelh-saemien dajvine vijriebasse juhtiehtidh jih nænnoestidh. Dah leah ektievoeten vihkeles øørnegh.</p>
<p>Voestes gietjeste edtjieh Saemedigkien barkoem duvtedh jih Saemien Sijtem øøvtiedæmman bijjiedidh.</p>
<p>Saemiedigkien tjilkeme aamhtse 43/02.</p>
<p>Jeatja barkoe reereme-lihtsegidie lea eadtjaldehtedh jih barkedh guktie kultuvre-såafoe mij Sijti Jarngese veadtaldihkie, bigkesåvva. Dihte edtja åarjelh-saemiej bigkeme-tradisjovnh vuesiehtidh.</p>
<p>Seamma bodtesne edtja barkoe juhtedh buerie jih sjiehteles gaavnedimmie -sijjeh åarjelh-saemien kultuvrese øørnedh.( Golme regiovnh).</p>
<p xml:lang="vep"><em type="bold">BIBLIOVTEKH </em></p>
<p>Reereme-lihtsegh dåajvoetieh gaskems saerniestimmieh jih bievnesh vedtedh, bibliovtekh-tjåangkide dåeriedidh jih duvtedh - jih kuvsjh øørnedh.</p>
<p>Dåajvoetieh aaj voejhkelidh jeatja øøhpehtimmie-, jih råajvarimmijgujmie giehtelidh guktie dah guht skuvline jih bibliovtekine barkeminie, viehkiem åadtjoeh.</p>
<p>Sijhtieh aaj Sijti Jarngen bibliovtekem øøvtiedidh juktie dihte joekoen vihkeles sjædta åarjelh-saemien kultuvre bigkemisnie.</p>
<p>Ellies viehkiedæjjah dan barkose leah Saemien sjiere bibliovteke jih Noerhtelaanten fylhkesbibliovteke .</p>
<p>Gærjahbussh Aarbortesne jih Rørosesne aaj øøvtiedæmman viehkieh daarpesjieh. Lihtsegh aaj sijhtieh barkedh guktie gærjah-låhkoeh væjranieh jih orre åarjelh saemien tjaalaldahkh dejtie busside båetieh.</p>
<p>Sijhtieh aaj barkedh guktie orre gærjah-bussem Sijti Jarngese åestedh, busse mij lea daaletje våaromen mietie.</p>
<p xml:lang="est"><em type="bold">TEATERE </em></p>
<p>Teatere lea vihkeles deerpege gosse edtja åarjelh-saemien kultuvrem, gielem, identitetem jih jijth-damtesem nænnoestidh.</p>
<p>Reereme-lihtsegh luhpiedieh barkedh guktie nuekies duvtie-vierhtieh Åarjelhsaemien Teaterese båetieh.</p>
<p xml:lang="deu"><em type="bold">KULTUVRE- ARRANGEMENT JIH FESTIVALH </em></p>
<p>Reereme-lihtsegh håhkesjieh disse jih sijhtieh barkedh guktie dagkeres darjomh gåarede juhtiehtidh.</p>
<p xml:lang="vep"><em type="bold">JIELEME-ØØVTIEDIMMIE </em></p>
<p>Saemiedigkie edtja fylhkide viehkine årrodh jih sjiere råavarimmieh tseagkodh mah maehtieh åarjelh-saemiej ektievoetese jih jielemasse viehkine årrodh.</p>
<p>Lihtsegh guarkah vihkeles lea <span type="quote">"onne-skalaråajvarrimmieh"</span> åarjelh-saemiej dajvine sjiehtesjadtedh. Beapmoeh-darjome goh <span type="quote">"vierhtieh-darjome"</span> lea ennje daej dajvine vihkeles. Barkoeh sjædta vierhtide sjiehtesjadtedh onne-skala råajvarimmide kultuvrese jih jielemasse.</p>
<p xml:lang="vep"><em type="bold">BÅATSOE-JIELEME </em></p>
<p>Båatsoe-jieleme lea joekoen vihkeles vierhtiej gaavhtan. Lissine lea aaj dihte buerie kultuvre-guedtije. Dan gaavhtan sijhtieh lihtsegh dam kultuvreguedtijem duedtedh jih nimhtie båatsoejielemen sjiere lehkiem gorredidh.</p>
<p>Vihkeles leah noeride jih gujnide båatsoe-jielemasse meatan vaeltedh jih nimhtie håhkesjidh båatsoe-jieleme aaj sæjhta juhtiemisnie årrodh båetije jaepieh.</p>
<p>Lihtsegh aaj sijhtieh barkedh guktie båatsoe-jielemem vijriebasse øøvtiedidh.</p>
<p xml:lang="vep"><em type="bold">VUELKEME-JIELEME </em></p>
<p>Reereme-lihtsegh dåajvoehtieh laavenjostedh, jih vuesiehtidh guktie saemien kultuvrem nåhtose vaeltedh gosse vualkemen bijre digkiedidh. Vihkeles lea satnan riektesh våaroeminie utnedh gosse edtjh saemiej iedtjieh, vuekiej jih jielemen bijre bievnesidh.</p>
<p xml:lang="deu"><em type="bold">DUEDTIE </em></p>
<p>Lihtsegh muenieh sjiehteles sijjieh learohkide gaavnedh gosse dejtie leerehtidh. Sijhtieh aaj barkedh guktie duedtiem sjiehtesjadtedh jielemebarkojne jih kultuvre-faagine.</p>
<p xml:lang="fra"><em type="bold">HEALSOE </em></p>
<p>Saemiedigkie sæjhta beetneh-vierhtieh ohtsedh jih provsjektem aelkiehtidh: <span type="quote" xml:lang="nob">"Sørsamisk rådgivningstjeneste i helse- og sosiale spørsmål"</span> jih Noerhte-Trøndelagen fylhke sæjta desnie diedtem vaeltedh goh barkije-åejvie.</p>
<p>Vihkeles aaj barkedh guktie daate provsjekte båetije biejjieh maahta juhtedh.</p>
<p xml:lang="est"><em type="bold">RAASTEGASKEMS/ INTERNASJONALT </em></p>
<p>Lihtsegh sijhtieh Nøørjen saemiej gyhtjelassh internasjovnale alkoe-almetji daltesasse lutnjedh. Nimhtie aaj vihkeles Sveerjine ektesne barkedh guktie ektievoete nænnobe sjædta jih aaj sinsitniste viehkiem åadtjodh.</p>
<p>Vihkeles aaj Interreg-barkoem nænnoestidh jih øøvtiedidh. Daejnie jiehtsassine govlesåvva fylhkestjielth maehtieh provsjekte-aajhterinie årrodh, aaj provsjektide vierhtieh buektedh, jih gaskemierine årrodh gosse daerpies ovmese provsjekti vøøste stuvredh. Sijhtieh aaj barkedh guktie Interregbarkoeh maehtieh vijriebasse juhtedh mænngan jaepien 2006.</p>
<p xml:lang="deu"><em type="bold">HOVSPITERINGH </em></p>
<p>Lihtsegh sijhtieh sjiehtesjadtedh hovspitering gaskems.</p>
<p xml:lang="deu"><em type="bold">MAN GUHKIEM RYØKEDH </em></p>
<p>Mååhtedimmie tjoevere giehtjedæmman biejesovvedh gosse njielje jaepieh vaaseme.</p>
<p>Sjiere mååhtedimmieh maehtieh orrijehtedh gosse govhte askh vaaseme jis bievnesh dan bijre vadtasovveme.</p>
<p xml:lang="deu"><em type="bold">BEETNEH-VIERHTIEH </em></p>
<p>Sjiere povlitiske gietedallh leah daerpies fierhten ovmese provsjektese.</p>
<p xml:lang="deu"><em type="bold">DÅERIEDIMMIE </em></p>
<p>Tjåangkoe edtja fierhten jaepien årrodh, reereme- jih politiske daltesisnie.</p>
<p>Bodøesne, goevten 11.-biejjien 2005</p>
<p>Saemiedigkie</p>
<p>NoerhteTrøndelagen fylhkestjielte Noerhtelaanten fylhkestjielte</p>
<p xml:lang="sme">Sven- Roald Nystø</p>
<p xml:lang="nno">Alf Daniel Moen</p>
<p xml:lang="nno">Geir Knutson</p>
<p>Presidente Fylhkenraerieåejvie Fylhkenraerieåejvie</p>
<p>Åarjelh- Trøndelagen Fylhkestjielte</p>
<p>Hedemarken Fylhkestjielte</p>
<p xml:lang="nno">Tore O. Sandvik</p>
<p xml:lang="nno">Reidar Åsgård</p>
<p>Fylhken baakoej-juhtije</p>
<p>Fylhken raerieåejvie</p>
<p xml:lang="deu">ÅARJELH-SAEMIEN DAJVE</p>
<p>Åarjelh-saemien dajve lea vijries jih stoerre laantem gaptja.</p>
<p>Åårganisasjovnen jih politiken gaavhtan lea daate geerve dajve gusnie joekehth årrome-leahtah jih infrastruktuvrh. Nimhtie leah reereme-lihtsegh veeljeme dajvem guelmien gierten juekedh.</p>
<p xml:lang="deu"><em type="bold">NOERHTE REGIOVNE </em></p>
<p>Åarjelh giele-dajve Noerhte-laantesne Saelhtie-vaereste jåhta jih fylhken gåajkoe Noerhte-Trøndelagesne jih nimhtie dihte sjiere dajve dehtie åarjelh-saemien ektievoeteste sjædta.</p>
<p>Båatsoejieleme lea joekoen vihkeles saemien kultuvrese daennie dajvesne.</p>
<p>Dennie noerhte regiovnesne lea skuvle saemien maanide Aarbortesne gusnie aaj Sijti Jarnge lea. Dihte lea saemien kultuvrejarnge Noerhtelaantesne.</p>
<p>Dam eelkin bigkedh jaepien 1984, jih rihpesovvi suehpeden 1987.Sijti Jarnge lea "saemiej ektievoete jarnge."</p>
<p>Barkoeh desnie leah saerniestimmieh, kuvsje-giehtelimmieh, kultuvremojhtsh vaarjelimmieh, sjiere gærjahbarkoeh mah saemide veadaldihkie j.n.v.</p>
<p>Sijti Jarnge lea Noerhtelaanten Fylhkine ekti vøøki barkeminie samien gærjah- bussem juhtiehteminie. Dennie regiovnesne lea joehkehth åårganisajovne-byjresh, dovne duedtie, teatere, jieleme- jih jeatja sjiere kultuvrebyjresh.</p>
<p>Åarjelh dajvesne Noerhte-laantesne, leah øøhpehtimmieh saemien-gielesne dovne maana- jih noere skuvlesne Aarbortesne, jih aaj naan skuvline ovmese jeatja tjieltine. Aaj jåarhkeskuvlesne åadtjoeh saemien lieredh jih kuvsjh lea aaj geerve almetjide orreme. Aarbortesne lea aaj maana-gierte gusnie åadtjoeh gielem, jih saemien kultuvren bijre lieredh.</p>
<p>Maajh-jaevresne lea kultuvre-såafoe jih Sijtie Jarngen aaj diedte desnie jih aaj ekti vøøki barkoe.</p>
<p>Åarjelh-saemien teatere lea barkeminie åarjelh saemiej dajvine. Dejnie eelkin 1985 jih dennie åårganisasjovnesne leah eadtjohke saemieh meatan. Vuepsie dennie teaterinie lea barkoem juhtiehtidh guktie nuepie sjædta gaajhkide åarjelh-saemiej dajvide Nøørjesne jaksedh.</p>
<p xml:lang="deu"><em type="bold">GASKE REGIOVNE </em></p>
<p>Gaske-regiovne gaptja Noerhte-Trøndelaagem mohte bæjngolen leah dajvh Follafjorden noerhtelen jih åarjelen E14-en</p>
<p>Stjørdalesne jih Meråkerisnie jih abpe Fosene. Saemieh leah abpe fylhkesne seejeldahkesne. Dajvesne leah govhte båatsoe-jieleme-sijjieh mah abpe dajvem gaptjieh. Åarjelh-saemieh leah tjieltine abpe fylhkisnie årroeminie.</p>
<p>Institusjovnh fylhkesne:</p>
<p>Saemien Sijte Snåasesne lea vihkeles intituvsjovne. Desnie Saemiedigkien kontovrh,Duedtie institusjovne jih Noerhte-</p>
<p>Trøndelagen Båatsoeburriekontovre.</p>
<p>Dennie dajvesne lea vihkeles diedtem Saemien Sijtese vedtedh guktie altese maahtoem maahta vijriedidh jih nimhtie jarngese båetedh gosse edtja saemien kultuvrem, ektievoetem jih båatsoejielemem øøvtiedidh. Lissine aaj Båatsoekontovre mij maahta bievnesh vedtedh dejtie guht sijhtieh.</p>
<p>Tjielten nualan Snåasesne sijhtieh reereme-lihtsegh giele-jarngem rihpestidh.</p>
<p>Snåasesne lea åarjelh-saemien hearra kontovrinie. Seamma sijjesne aaj skuvle saemien maanide mij maadth-skuvle-faaleldahkem vadta dovne dejtie guht Snåasesne årroeminie jih aaj dejtie guht bæjngoelistie båetieh.</p>
<p>Lissine leah Maajh-øøhpehtimmieh learohkidie mah aaj maehtieh skuvlese naan aejkien båetedh, øøhpehtimmiem åadtjodh jih internaatesne årrodh.</p>
<p>Maana-girte lea aaj skuvlese veadtaldihkie jih NRK-saemien radiove lea Snåasesne.</p>
<p>Jeatja faaleldahkh mah saemide veadtaldihkie leah:</p>
<p>Kråangken Jåarhke-skuvle gusnie åarjelh-saemien gielem øøhpehtieh jih gusnie aaj sjiere lohkehtæjja gielen gaavhtan.</p>
<p>Dåehkie skuvlesne øøhpehtimmiem åådtje, mohte aaj learohkh skuvlen bæjngoelisnie maehtieh øøhpehtimmiem guvvieh-telefovnij tjirrh dåastodh.</p>
<p>Seamma skuvlesne leah av duedtie-kusjvh. Ektesvuekiebarkoeh Duedtie-institusjovni- jih duedtiebarkijgujmie dorje juktie learohkh maehtieh leerehtimmie-barkose båetedh jih <span type="quote">"svennelaavenjassem"</span> vaeltedh.</p>
<p>Jåarhkeskuvlesne man nomme Olav Duun, lea faaleldahke båatsoejielemasse.</p>
<p>Levangerisnie, Noerhte-Trøndelagen Jilleskuvlen nuelesne, leah faaleldahkh learohkidie guht sijhtieh åarjelh-saemien gielem lohkedh jih aaj kultuvren bijre lieredh.</p>
<p xml:lang="deu"><em type="bold">ÅARJELH REGIOVNE </em></p>
<p>Åarjelh davje jåhta Meråkeren noerhtelistie jih åarjese Engerdalen gåajkoe jih jallese Oppdal/ Trollheimese. Nomme disse lea</p>
<p>Rørosen- saemien dajve.</p>
<p>Dajvh Sveerjen bielesne aaj meatan , jih Rørose jarnge dejtie dajvide sjædta.</p>
<p>Tråante goh laante-bielien åejvie-staare lea aaj <span type="quote">"saemien-staare"</span>.</p>
<p>Båatsoe-jieleme dej dajvi lea bøøremes abpe laantesne orreme gosse vuepsie lea buerebe sjidtedh jis vierhtieh jeananieh.</p>
<p>Båatsoe-dajven lea støøremes leekedimmieh-vierhtieh Nøørjesne jih vuesehte 11mill. kråvnoeh.</p>
<p>Båatsoeburrie-reeremen kontovre Åarjelh-Trøndelagesne/Hedemarkesne lea Rørosesne. NRL jih Saemiej Saervi abpe Åarjelh-</p>
<p>Trøndelagem jih Hedemarkem geptjieh. Eah leah naan institusjovnh Saemiedigkien nuelesne dennie regiovnesne.</p>
<p>Rørosen jåarhkeskuvle, Rørosen museume jih sjidtemesijjieh Elgåesne jih Prahkesne leah ektievoeth jarngesne mah edtjieh tjieltine jih fylhkestjieltine diedtem juekedh jih viehkiehfaaleldahkh saemide juhtiehtidh.</p>
<p>Elgåen sjidteme-sijjiesne Hedemarkesne lea giele-eadtjaldehteme maana-giertesne jih skuvlesne øøhpehtimmie saemien gielesne.</p>
<p>Saemiedigkien giele-provsjekte edtja desnie vijhte jaepieh juhtedh.</p>
<p>Praahken sjidteme-sijjie Rørosesne, lea provsjekten tjirrh <span type="quote" xml:lang="nob">"Sørsamisk opplæring ved heimeskolen"</span> nommem åadteme goh åarjelh-saemien <span type="quote">"vierhtieh-skuvle"</span> Aarborten jih Snåasan ektesne.</p>
<p>Praahkesne lea daelie saemien- jih temaøøhpehtimmieh jih lissine dejtie Maajh-øøhpehtimmieh - jih lohkehtæjja gie maadth-skuvline barka, dovne Åarjelh-Trøndelagesne jih Hedemarkesne.</p>
<p>Rørosen jåarhkeskuvle aaj nimhtie barka jåarhke-skuvlen daltesisnie. Desnie aaj Maajh-øøhpehtimmie jeatja skuvlide seamma dajvine, mohte aaj skuvlide mah bæjngolen.</p>
<p>Daate barkoe lea Rørosen tjielten jih fylhkestjielten diedte. Lissine øøhpehtæmman leah jeatjah råajvarimmieh mah kultuvrasse jih jieliemasse veadtaldihkie. Desnie aaj faage- øøhpehtimme båatsoebårran.</p>
<p>Åarjelh-Trøndelagen tjielte lea Rørosen museumese diedtem vadteme abpe regiovnesne gorredidh,øøhpehtidh jih bievnesjidh saemiej kultuvre-aerpij bijre.</p>
<p>Orre saemien barkoesijjie lea aaj disse veadtaldihkie, jaepeste 2002.</p>
<p>Glomdalsmusesne lea provsjekte juhtieminie gusnie jienebh kultuvrh ektesne veadtaldihkie. Dah institusjovnh vihkeles byjresh tjåadtjoehtieh.</p>
<p>Vihkeles lea Rørosese giele-jarngem vedtedh guktie giele-, maahtoe-, jih kultuvre-byjrese stinkes sjædta. Saemieh aaj vaajtelieh gaajhkide institusjovnide gåetie-jarngese tjøønghkedh guktie ektie-byjrese nænnobe sjædta.</p>
</body></document>
