<document xml:lang="sma" id="no_id"><header><title/><genre code="admin"/><author><unknown/></author><wordcount>1305</wordcount><conversion_status type="standard"/><availability><free/></availability><multilingual/><origFileName>http://samediggi.no/content/download/591/5228/version/1/file/Laavenjostemem%C3%A5%C3%A5htedimmie+saemien+kultuvrevaarjelimmien+b%C3%AFjre+Saemiedigkie+jih+Oppland+fylhkentj%C3%AFelten+gaskem+%282009-2012%29.pdf</origFileName><parallel_text xml:lang="nob" location="samarbeidsavtale_om_samisk_kulturminnevern_mellom_sametinget_og_oppland_fylkeskommune_2009-2012_.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Laavenjostememååhtedimmie </em></p>
<p><em type="bold">Saemiedigkie - Sametinget jih Oppland fylhkentjïelten gaskem </em><em type="bold">2009 -2012 </em></p>
<p><em type="bold">Guvvie (Kultuvrehistovrijen museum, UiO), saemien årromesijjien kroehkeme vikingetijjeste Aurs jaevresne, Lesja tjïeltesne </em><em type="bold">1. </em></p>
<p><em type="bold">Mååhtedimmien våarome </em></p>
<p>Dah minngemes jaepieh åarjelsaemien kultuvre mojhtesh åvtehistovrijen tijjeste lea Opplandesne vueptiestamme. Voestes saemien årroemesijjien gaavneme vikingetijjeste lea Aurjaevresne, Lesja tjïeltesne vueptiestamme. Dan mænngan leah gåetiesijjieh Åaarjel Slidre tjïeltesne, Valdresne gaavnesovveme, dah årroeh goh saemien gåetiesij jieh. Jienebh gaavnemh leah gaavnesovveme, akte dejstie såemies sjïelesijjie Lom tjïeltesne, Valdresne. Våarhkosne, Opplanden vaerine gååvnesieh gellie vuesiehtimmieh kultuvremojhtesi gaavhtan. Dah vuesiehtimmieh leah aerebi vuajneme goh norrøne jih nøørje n kultuvregïejine bene danbien ij leah vihties ahte numhtie lea. Orre dotkemh leah vueptiestamme ahte jienebh saemien årromesijjien gaavnemh gååvnesieh jih ahte saemieh leah høølestiminie lulnie (Hedmark) aerebi goh mijjieh leah vienhteme jih tjaaleldh gaa ltijijstie mijjieh daejrebe ahte saemieh leah Opplandesne høølestiminie. Mijjieh jaehkebe ahte gååvnesieh jienebh saemien kultuvremojhtesh Opplandesne goh mijjieh annje daejrebe. Opplandeste lea ohtje vihties daajroe histovrijen tijjeste daan raajan åarjelsaemien låemties båatsoej jallh årromesiijien bïjre jih fylhke ij leah Saemiedigkien geografijen reeremedajven sisnie. Daenbien gååvnesieh åarjelsaemien årromedajvh jih båatsoebarkoem Hedmarkesne. Opplanden fylhkentjïelte jih Saemiedigkie jïjnjh sea mmeligkie darjomh berkieh kultuvremojhtesi gaavhtan: Saemiedigkie lea reeremereerenasse saemien kultuvremojhtesi åvteste Nøørjesne kultuvremojhteselaaken gaavhtan. </p>
<p>Aamhtshreereme lea 4 regijovnalenkontovride juakasovveme, akte dejstie lea Snåasa, Noerhte-Trøøndelaagesne. Sijjen barkoeh, eah leah barre reeremedarjomh bene aaj dokumentasjovne, geehteme orrestahteme, øørneme jih laavenjosteme saemien museuminie jih kultuvrejarngine, kultuvremojhtesen jih kultuvremojhteseråajvarimmien bïjre. Oppland fylhkentjïelte lea regijovnale reeremereerenasse kultuvremojhtesi åvteste Opplandesne, kultuvremojhteselaaken gaavhtan. Sijjen barkoeh kultuvevaarjelimmiebarkoen åvteste Opplandesne leah reereme, bïevnesh, dokumentasjovne, våarhkoe, daatasijjie, tsïeglesjimmie, øørneme, bïevnesjimmie jih darjomh gårredamme vierhtide. Lihtsegh utnieh stoere aevhkine jih postivijen vuepsieh goh sijjieh aelkieh ektesne barkedh strategiejgujmie jih darjomh saemien kultuvremojhtesi åvteste Opplandesne. <em type="bold">2. </em></p>
<p><em type="bold">Mååhtedimmien vuepsie </em></p>
<p>Fokuse saemien kultuvremojhteside Opplandesne bïejedh Mååhtedimmie edtja øørnedh jienebe registreremen, dotkemen jih bïevnesjimmien åvteste.</p>
<p>Gåessie båeries saemien årromedajvh Opplandesne aelkieh vueptiestidh dle åarjelsaemien årromedajvh jillesne stueredieh jih dihte lea vihkeles åarjelsaemien histovrijen jih maahtoen gaavhtan. Læssanamme maahtoe åarjelsaemien histovrijen bïjre jih guktie galka åarjelsaemien histovrijem bïevnesjidh lea vuekie juktie saemien identitetem maahta nænnostidh. Daate lea aaj vihkeles vuekie kultuvremojhtesereerenassen åvteste Opplandesne juktie sijjieh gelkieh Opplanden gellie- laaktetjevoetem åvtehistovrijen gaavhtan barkedh.</p>
<p>Daate lea aaj voernges ulmie naasjovnalen kultuvrevaarjelimmiepolithkesne.</p>
<p>Voernges tsavtsh-vierhtieh edtjieh årrodh: - Dokumentasjovne/registrereme orre siijeste - Sjiere øørneme jih dorje daatam jaksoes - Bïevnesjimmie, bïhkedimmie, bïevnesh jih øørneme - Byjrese- gïetedimmie, goerehtalledh man smarres lea - Dotkemen öörneminie</p>
<p>Reereme-barkoevuekiem tseegkieh samien kultuvremojhtesi åvteste Opplandesne.</p>
<p>Nænnostidh jih øøvtiedidh åeliedimmielaavenjostemem Samiedigkien jih Oppland fylhketjïelten gaskem maahtoem vedtieh, ektiebarkoeh, vihties råajvarimmiej jih reeremen barkoevuekiej tjïrrh.</p>
<p>Viehkiehtidh nænnoestimmiem strategigken barkoen gaavhtan jih elliesvoete barkoeh saemien kultuvremojhtesinie Opplandesne. <em type="bold">3. </em></p>
<p><em type="bold">Lihtsegh </em></p>
<p>Laavenjostememååhtedimmien lihtsegh leah: <em type="bold">Saemiedigkie </em>lea saemiej almetjeveeljeme åårgane Nøørjesne. Saemiedigkieraerie biejjieladtje </p>
<p>Saemiedigkiem reerie, jih åejvie</p>
<p>Saemiedigkieraeresne lea</p>
<p>Saemiedigkiepresideente. Saemidigkien plenume lea Saemiedigkien bijjemes åårgane jih reerenasse. Digkie sijjen darjomh sjïehtesje daaj mieriej sisnie mah leah Laaken Saemiedigkien bïjre jih jeatjah saemien reaktah (saemielaaken) vadtasovveme. Samiedigkie saemien kultuvremojhtesh reerie kultuvremojhteselaaken gaavhtan, jih gïetede saemien kultuvrevaarjelimmieh rååresjimmie- jih bigkemedarjomi gaavhtan rååresjimmie-jih bigkemelaaken tjïrrh. jih <em type="bold">Oppland fylhkentjïelte </em>lea åejviereerije regijovnalen øøvtiedimmien åvteste Opplandesne jih dan lea diedte strategen rååresjimmien åvteste fylhkesne. Fylhkentjïeltesne lea politihken diedte vijries regijovnalen ektiedimmien-jih øøvtedimmien barkoen åvteste. Øøvtiedimmiebarkosne leah gaajhkh jielemh jih suerkieh mah leah vihkeles fylhken siebredahkeøøvtiedimmien åvteste, jih lea laavenjostemisnie dorjesovveme tjïeltine, jieleminie, regijovnale maahtoebyjresinie j.j Opplanden fylhkentjïeltesne lea regijovnalen kultuvremojhtesevaarjelimmie mesnie lea reeremedarjomh kultuvremojhteselaaken gaavhtan. <em type="bold">4. </em></p>
<p><em type="bold">Mååhtedimmien struktuvre </em></p>
<p>Mååhtedimmesne lea gøøkte daltesh. Dah leah: <em type="bold">1. </em></p>
<p><em type="bold">Laavenjostememååhtedimmie </em>mij njieljie jaepien ryøhkoe. Mååhtedimmesne leah formaliteeth, laavenjosteme-vuekie, strategigken barkoesuerkie, bæjhkoehte jnv. Mååhtedimmie jååhkesje ahte lihtsegh sijhtieh eadtjohkelaakan jih åeliedimmien laavenjostedh juktie soejkesje dåerede. Saemiedigkien preesidente jih fylhken åejvie Opplandesne gelkieh såtnoen nommh laavenjostememååhtedæmman tjaeledh. <em type="bold">2. Råajvarimmiesoejkesje </em>mij jaepiemryøhkoe. </p>
<p>Daate edtja konkretisereme barkoesuerkie jih aaj magkeres ealamadtjen jih reeremen vierhtieh leah daerpies dorjemassen åvteste. Goevtesen direktøøren lea reaktaj, jielemen jih byjresegoevtesen åvteste Saemiedigkesne jih faagelen åejvie kultuvrevaarjelimmien åvteste Opplanden fylhkentjïeltesne gelkieh nommem råajvarimmiesoejkesjasse tjaeledh . <em type="bold">5. </em></p>
<p><em type="bold">Øørneme, vuartasjadteme jih buerkiestimmie </em></p>
<p>Reeremen åejvieh</p>
<p>Saemiedigkesne jih</p>
<p>Oppland fylhkentjïeltesne gelkieh laavenjostememååhtedimmiem reeresovvedh. Politihken åejvie galka meatan årrodh goh laavenjostememååhtedimmiem buerkiestamme jih orrestahteme jih gåessie råajvarimmesne lea ealamadtjen konsekvense. Barkoedåehkie lea tseegkesovveme jih dah gïeh gelkieh meatan årrodh leah: </p>
<p>Saemiedigkie: Akte goevtesen ståvrosne jih aamhtshreerijisnie Snåasan regijovne kontovresne.</p>
<p>OFK: Akte goevtesen ståvrosne jih aamhtshreerijisnie.</p>
<p>Fïerhten jaepien råajvarimmiesoejkesjem reektehtsigujmie galka darjodh. Go måhtedimmie orrije dle galka tjåenghkies reektehtsh darjodh ellies njieljie jaepien boelhkeste. <em type="bold">6. </em></p>
<p><em type="bold">Man guhkie ryøhkoe jih værrhtoedimmie </em></p>
<p>Mååhtedimmie ryøhkoe daehtie raejeste 28.05.2009 daan raajan 28.05.2012. Lihtsegi ulmie lea ahte laavenjostememååhtedimmie edtja orrestehtedh njieljie jaepiej mænngan. Lihtsegh maehtieh gåabpatjahkh mååhtedimmieh orrijidh gosse govhte askh vaaseme. <em type="bold">7. Reereme-barkoevuekie </em></p>
<p>Lihtsegh leah sïemes ahte sijjieh edtjieh åeliedimmielaavenjostemem seamadidh guktie galka kultuvremojhtesh reeredh kultuvrevaarjelimmielaaken mietie, jf. Mieriedimmie guktie faagelen diedte galka juakasovvedh kultuvrevaarjelimmielaaken mietie, § 3 laavenjostemeplikte. Laavenjosteme galka våarome ektesne jearsoe, faagelen ektiebarkoe jih praktihken sjïehtesjimmie. Galka øørnedh juktie sinsitniem bievnesh åadtjodh jih hijven laakan laavenjosteme aamhtshreeriji gaskem. Mieriedimmie, faagelen diedtejoekedimmien bïjre kultuvremojhteselaaken mietie, § 3, voestes lihtse, mubpien punkte, nænnoste ahte lihtsegh edtjieh laavenjosteminie aelkedh goh lea daerpies jallh earna. Lihtsegh utnieh ahte Opplanden fylhkentjïelte reaktah (fullmakt) åådtje Saemiedigkeste reeremen åvteste dan iktesth arealreereme saemien kultuvremojhtesi gaavhtan fylhken tjïelten reeremedajvesne. Lihtsegh ohtsedieh konsultasjovnen jih laavenjostemen gaskem gåessie Saemiedigkie lea daan riektes reerenasse, jf. Vuartesjh tjaalegem gusnie tjåådtje faagelen diedte-joekedimmien bijre, kultuvre- laaken mietie, § 1 nr.2. Lea aaj seamma goh edtja saemien kultuvremojhtesh geehtedh jih goerehtalledh. Saemiedigkie lea åejvie-diedte saemien kultuvremojhtesi åvteste Opplandesne kultuvremojhteselaaken jih nænnostimmien mietie. Daate buakta ahte Oppland fylhkentjïelte reaktaj (fullmakten) mænngan saemien kultuvremojhtesh reeresåvva</p>
<p>Oppland fylhkesne, jih aaj gaajhkh orre kultuvremojhteseregistreremen bïjre jih aamhtsh mah leah konflikth potentiale bievnese Saemiedægkan. Lahtestimmieh jallh laejtemh saemien kultuvremojhtesi gaavhtan tjuara Saemiedigkien tjïrrh dorjesovvedh. Gåessie lea daerpies saemien kultuvremojhtesh ohtsedidh, tjuerieh Saemiedigkie jih Opplanden fylhkentjïelte ektesne barkedh juktie bøøremes faagelen nuepiem jaksedh. Laavenjostemetjåahkoe, åejvie daltesisnie, galka tjåahkoem øørnedh jis lea daerpies. Saemiedigkie sæjhta Areaplantjåahkoem meatan årrodh goh lea daerpies. <em type="bold">8. Strategen darjomesuerkie </em></p>
<p><em type="bold">Darjomh guktie mahta maahtoeh samien kultuvre mojhtesi bïjre Opplandesne læssanit </em></p>
<p>Læssanamme vueptiestimmie /dokumentasjovne/gïehtjedimmie</p>
<p>Sjiere øørneme læssanamme dotkeme</p>
<p>Dorje maahtoemolsemem jih tjåenghkies FoU- prosjekth.</p>
<p><em type="bold">Øørne me, tsïeglesjimmie jih geehteme </em></p>
<p>Laavenjostem øørneme /tsïeglesjimmie jih geehteme saemien kultuvremojhtesi bïjre.</p>
<p><em type="bold">Meedija </em></p>
<p>Darjoeh tjåenghkies profileremem meedijan gaavhtan. Øøvtiedidh tjåenghkies njoelkedassh gårredamme bïevneshmolsemem jih bievnesh-plikten bïjre. </p>
<p><em type="bold">Tjåenghkies arenah </em></p>
<p>Fïerhten jaepien gaavnedidh jih goerehtalledh guktie barkoe lea faagelen/reeremen daltesisnie.</p>
<p><em type="bold">Bïevnesjidh </em></p>
<p>Maahtoem åarjelsaemien kultuvremojhtesi jih åarjelsaemien kultuvrehistovrijen bïjre bïevnesjidh. Ulmiedåehkieh mah leah vihkelommes leah maanah jih noerh, jih saemien byjresh Opplandesne.</p>
<p><em type="bold">Museumelaavenjosteme </em></p>
<p>Lihtsegh sïjhtieh ahte museumh Opplandesne gelkieh laavenjostemem Saemien Sijtine, Åarjelsaemien museuminie jih Snåasan Kutuvrejarngine øøvtiedidh.</p>
<p xml:lang="olo">Karasjok, 28.05.2009</p>
<p xml:lang="olo">Karasjok, 28.05.2009</p>
<p xml:lang="nob">Egil Olli</p>
<p xml:lang="est">Audun Tron</p>
<p>Saemiedigkiepresideente</p>
<p>Tjïelten åejvie</p>
<p><em type="bold">Saemidigkie </em></p>
<p><em type="bold">Oppland fylhkentjïelte </em></p>
<p><em type="bold">Tjaatsege mij lea meatan: </em>Råajvarimmiesoejkesje 2009:n åvteste m/råajvarimmielæstoe </p>
<p><em type="bold">Råajvarimmiesoejkesje 2009:n åvteste </em></p>
<p><em type="bold">Samiedigkie n </em><em type="bold">jih </em></p>
<p><em type="bold">Oppland fylhkentjïelten </em><em type="bold">gaskems </em><em type="bold">1. Våarome </em></p>
<p>Laavenjostememååhtedimmie Saemidigkien jih Opplanden fylhkentjïelten gaskems biejjie 28.05.2009. <em type="bold">2. Vuepsie </em></p>
<p>Ulmie råajvarimmiesoejkesjinie lea konkrehten tjåenghkies barkoeh øørnedh 2009:sne. <em type="bold">3. Beetnegh læjhkome, vierhtieh nuhtje me jih kapasiteete </em></p>
<p>Oppland fylhkentjïelte lyjke kråvnoeh. <em type="italic">100 000,- </em>disposisjovnasse maeksemen åvteste tjåenghkies råajvarimmien åvteste 2009:sne, jf. råajvarimmielæstoe, pkt 5. Fylhkentjïelte åeledi aaj faagelen vierhtieh buektedh mah leah gårredamme tjåenghkies gïehtjedimmiem, tjåahkoem, kuvsjem jih jeatjah ektiebarkoem. </p>
<p>Saemiedigkie lyjke kråvnoeh. <em type="italic">100 000,- </em>disposisjovnasse maeksemen åvteste tjåenghkies råajvarimmien åvteste 2009:sne, jf. Råajvarimmielæstoe pkt 5. Saemiedigkie åeledi aaj faagelen vierhtieh buektedh mah leah gårredamme tjåenghkies gïehtjedimmiem, tjåahkoem, kuvjsem jih jeatjah ektiebarkoem. </p>
<p>Råajvarimmiesoejkesje lea åeliedamme ealamadtjen jih maahtoen gaavhtan. <em type="bold">4. Sïejhme ealamadtje n vierhtieh nuhtje men bïjre </em></p>
<p>Vierhtieh lea læjhkasovveme mieriej gaavhtan mah gååvnesieh laavenjostememååhtedimmesne jih råajvarimmiesoejkesjisnie tjaalasovveme reeresovvedhm, pkt. 4. <em type="bold">5. </em></p>
<p><em type="bold">Råajvarimmie kultuvre mojhtesejaepesne 2009: </em></p>
<p xml:lang="est">Voerngefokuse:</p>
<p>Gïetedimmieh/ryøjredimmieh/øørnemh gårredamme saemien gåetiesijjide Åarjel</p>
<p>Slidresne.</p>
<p>Jeatjah råajvarimmieh:</p>
<p>OFK øøhpehtimmie-soejkesjem <span type="quote" xml:lang="nob">”Tuftene forteller”</span> tseegkie kultuvren skuvlevoessese.</p>
<p>Øøhpehtimmiesoejkesjen våarome lea dah saemien gåetiesijjieh Åarjel Slidresne.</p>
<p>Saemidigkie Saemien Sijtem, Åarjelsaemien museumem jih Snåasan Kultuvrejargnem viehkehte faagelen vierhtine.</p>
<p>Saemien årromedajvem øørneme Aurjaevresne.</p>
<p>Øørnedh jih juehtedh registrereme saemien kultuvremojhtesi gaavhtan Opplandesne.</p>
<p>Laavenjostedh interreg/EU-prosjektinte <span type="quote">”Saemieh Saepmesne –saemien tiejhtjelisnie”</span>, vuesiehtimmien gaavhtan øøhpetimmien bïjre gåessie kultuvremojhtesh leah vueptiestamme.</p>
<p>Buerkiestimmie</p>
<p>Saemiedigkesne goh lihtsegh gelkieh nommem laavenjostememååhtedæmman tjaeledh,</p>
<p>Tjåenghkies faagelen vuelkeme saemien dajvese jih Saemiedigkie lea øørnije</p>
<p>OFT orrjie filmine ” Vaerie – göökte almetjh”</p>
<p>Mijjieh sisvegem guarkebe jih daan åeledieh mååhtedimmien gaavhtan:</p>
<p xml:lang="olo">Karasjok, 28.05.2009</p>
<p xml:lang="olo">Karasjok, 28.05.2009</p>
<p><em type="bold">Saemiedigkie </em></p>
<p><em type="bold">Oppland fylhkentjïelte </em></p>
</body></document>
