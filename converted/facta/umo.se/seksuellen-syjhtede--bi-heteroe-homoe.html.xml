<document xml:lang="sma" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>273</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.umo.se/Andra-sprak/Sydsamiska/Seksuellen-syjhtede--bi-heteroe-homoe</origFileName><parallel_text xml:lang="fin" location="seksuaalinen-suuntautuminen--bi-hetero-homo-.html"/><parallel_text xml:lang="fit" location="seksuaalinen-taipumus--biiseksuaalinen-hetero-homo.html"/><parallel_text xml:lang="sme" location="seksualala-sodju---bi-hetero-homo.html"/><parallel_text xml:lang="smj" location="seksualak-tjardda-bi-hetero-homo.html"/><parallel_text xml:lang="swe" location="sexuell-laggning---hetero-homo-bi.html"/><parallel_text location="bulopha-voltrande--bi-hetero-homo.html" xml:lang="rmu"/><parallel_text location="seksuelse-nejgung---baj-hetero-homo.html" xml:lang="yid"/><parallel_text location="seksualkane-rigjiba.html" xml:lang="rmf"/><parallel_text location="seksualno-manuipe--bi-hetero-homo.html" xml:lang="rmy-rka"/><parallel_text location="seksualno-identiteto-bi-hetero-homo.html" xml:lang="rmy-rlo"/><parallel_text location="seksualikano-orientiribe--biseksualco-hetero-homoseksualco.html" xml:lang="rmn"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Seksuellen syjhtede – bi, heteroe, homoe</p>
<p type="title">Seksuellen syjhtede – bi, heteroe, homoe</p>
<p>Seksuellen syjhtede lea dan bïjre mij tjoelem persovne åtna maam eahtsa jallh kleenghkeste. Maahta biseksuelle, heteroseksuelle jallh homoseksuelle årrodh.</p>
<p type="title">Mij lea bi, heteroe jïh homoe?</p>
<p>Gååvnese golme seksuellen syjhtedh; biseksualitehte, heteroseksualitehte jïh homoseksualitehte. Daamhtaj pråvhka barre jiehtedh lea homoe, heteroe jallh bi.</p>
<list><p type="listitem">Biseksualitehte lea gosse dovne nïejtide jïh baernide gearodh.</p>
<p type="listitem">Heteroseksualitehte lea gosse naakenem mubpie tjoeline gearodh jallh kleenghkestidh. Jeatjah baakoe dïsse lea straighte.</p>
<p type="listitem">Homoseksualitehte lea gosse naakenem seamma tjoeline gearodh jallh kleenghkestidh.</p>
</list><p type="title">Daamhtaj jïjtse seksuellen syjhtedem ussjedidh</p>
<p>Daamhtaj jïjtse seksuellen syjhtedem ussjedidh. Mij seksuellen syjhtedidie tuhtjie utnedh maahta jieliemisnie jeatjahtehtedh.</p>
<p>Jïjtje nænnoste jis sæjhta bi:em, heteroem jallh homoem gohtjesovvedh. Maahta aaj veeljedh jiehtedh ij naan sjïere seksuellen syjhtedem utnieh.</p>
<p type="title">Vuartoeh byjreskistie</p>
<p>Byjreske daamhtah veanhta lea heteroseksuelle. Jis ij dam reaktoe damth, dellie kaanne damta jeatjhlaakan, ov-vååjnoes jallh olkene.</p>
<p type="title">Jïjtje seksuellen syjhteden bïjre soptsestidh</p>
<p>Vaallah mij seksuellen syjhtedem åtna åålegh jïjtje nænnoste jis jïh gåessie sæjhta jeatjide dan bïjre soptsestidh.</p>
<p>Jis heteroseksuelle ij provhkh dan bïjre soptsestidh juhkoe daamhtaj almetjh dam vienhtieh.</p>
<p>Jis lea homoseksuelle jallh biseksuelle, såemies aejkien damta sæjhta jallh daarpesje dam jiehtedh.</p>
<p type="title">Seksuellen syjhtede ij maam akt vuekine jallh guelmiedahkine utnieh</p>
<p>Muvhtene kaanne såamesh vienhtieh sjïere vuekine orre dan gaavhtan mij seksuellen syjhtedem åtna. Edtja sjïere aath lyjhkedh, sjïere vuekine vååjnedh jallh sjïere ïedtjh utnedh.</p>
<p>Mohte vuajnoe, ïedtjh jallh guktie veeljie jielemem jieledh ij båetieh destie mij seksuellen syjhtedem åtna.</p>
<p type="title">Luhpehts diskrimineeredh seksuellen syjhteden gaavhtan</p>
<p>Vaalah mij seksuellen syjhteden åtna, reaktam åtna jieledh jïjtje jielemem guktie sæjhta.</p>
<p>Luhpehts sjædta naakenem diskrimineeredh dan persovnen seksuellen syjhteden åvteste.</p>
<p>Jis daaresjamme seksuellen syjhteden gaavhtan dïhte alvas laaken vööste maam gohtje hatbrott.</p>
</body></document>
