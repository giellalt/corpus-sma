<document xml:lang="sma" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>758</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.umo.se/Andra-sprak/Sydsamiska/Goebperh-tsavhnosne</origFileName><parallel_text xml:lang="fin" location="hiivatulehdus.html"/><parallel_text xml:lang="fit" location="svamppia-sukuelimessa-eli-alapaassa.html"/><parallel_text xml:lang="sme" location="guoppar-vuolledabiin.html"/><parallel_text xml:lang="smj" location="guopparinfeksjavnna-vuollevajmon.html"/><parallel_text xml:lang="swe" location="svamp-i-underlivet.html"/><parallel_text location="rappani-an-minshe.html" xml:lang="rmu"/><parallel_text location="balanis-aro-teluni-trupos.html" xml:lang="rmf"/><parallel_text location="infektacija-makar-le-purne.html" xml:lang="rmy-rka"/><parallel_text location="fungus-svamp-ande-telunipe-vagina-penis.html" xml:lang="rmy-rlo"/><parallel_text location="parnothavdipa.html" xml:lang="rmn"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Goebperh tsåvhnosne</p>
<p type="title">Goebperh tsåvhnosne</p>
<p>Goebperh iemeles gååvnesieh tsåvhnosne jeenjebinie. Muvhtene jeananieh jïh dellie dåeriesmoere sjædta. Dïhte lea dan sïejhme nïejtine. Golme njieljie nïejtijste naan aejkien jieliedisnie åadtjoeh dåeriesmoere goebperistie aaj jieniebidie bååstide båetedh gellien aejkien. Aaj baernieh maehtieh goebperh åadtjodh. Goebpere ij leah vaahreles mohte maahta vaejvie årrodh juktie goepedh jïh svijredh.</p>
<p type="title">Mannasinie vaejvieh goebperinie åådtje?</p>
<p>Ij leah tjïelkes mannasinie dåeriesmoerem goebperinie åådtje. Bene akte sjïeke maahta årrodh gosse naan daalhkesem vaeltedh, vuesiehtimmien gaavhtan antibiotika, maam dah nuhteges bakterijerh murhkie mah tsåvhnosne guktie goebperh maehtieh aelkedh sjïdtedidh.</p>
<p>Goebperh aaj maehtieh båetedh destie immunevaarjelimmie nåakebe naan sjïekenistie, vuesiehtimmien gaavhtan gåessie skïemtjede jallh fuehpesne.</p>
<p>Dah hormovnh kråahpesne maehtieh aaj tsevtseme sjïdtedh. Dannasinie sïejhme goebperh åådtje raakte gujnelemmien åvteli jallh gosse nåajsan.</p>
<p>Goebpere ij leah tjoeleskïemtjelasse. Dïhte maahta boetjemisnie laanestidh mohte dïhte ij leah sïejhme. Mohte goebperh ij laanesth njaelmieseksine jallh jis seamma ohtjegåetesne orreme giejnie mij goebperh utni.</p>
<p type="title">Guktie aajhtsa goebperh åtna?</p>
<p>Nïejtine aajhtsa daamhtajommes goebperh åtna jis goepedh jïh svijredh tsïnnenjaelmien bïjre jïh tsïnnebangseminie. Tsïnnebangsemh maehtieh aaj rööpses jïh bankes sjïdtedh. Galkegh maehtieh veelkes, gejhkie jïh kryjneligke sjïdtedh, men muvhtene dah njeerpes jïh naan aejkien ij naan galkegem utnieh gosse goebperh åtna.</p>
<p>Goebperh aaj darjoeh guktie svärja jallh baektjede gosse gadtja jallh jis seksem åtna. Muvhtene eksemem åådtje tsïnnebangseminie jïh njaareminie.</p>
<p>Baernide boetjem, goelem jallh njaaremh pruvhkieh rööpses, gejhkie jïh barmah sjidtedh gosse goebperh åtna. Maahta aaj veelkes skïeltem åadtjodh boetjesne. Dïhte lea gïervebe bæssa goh smegma maam iemeles gååvnese åvtenjaltjen nuelesne.</p>
<p type="title">Guktie goebperh båehtjerde?</p>
<p>Jis smaave vaejvieh goebperistie tsïnnesne jallh boetjesne pråvhka mahte dam åålegh jïjtje gaarvanieh måedtie biejjiej mænngan jïh ij daarpesjh dam båehtjierdidh.</p>
<p>Bene muvhtene ij orrijh, jallh guapa jïh svæjra dan jïjnjh guktie sæjhta dam varki båehtjierdidh. Jis voestes aejkien dåeriesmoerem åtna edtja noeredåastovem, njaltja- jïh tjoeledåastovem jallh hoksejarngem gaskesadtedh jïh desnie goerehtidh jis gujht goebperh åtna. Jis dåastoevisnie mænna åådtje goerehtimmiem darjodh. Dïhte gujht varki jåhta juktie dïhte gie goerehte aelhkieslaakan maahta vuejnedh jis dïhte lea goebpere.</p>
<p>Jis goebperh aarebi åtneme jïh dåeriesmoeride damta maahta naan dejstie receptehts daalhkesh goebperi vööste åestedh mejtie apotehkesne gååvnesieh. Dejtie badtjine gååvnesieh mejnie maahta tsïnnem, tsïnnebangsemh jallh boetjem jïh gåalojde bådtjadidh. Nïejtide aaj pillerh gååvnesieh, guktie gohtje vagitorijume, maam tsïnnen sïjse soermigujmie rijtie, jïh badtja maam dan sïjse strietjkie plastestrïetjkijinie. Boelhketjem mænngan vierhtieh lea vaalteme maahta ennje jienebe goepeme jïh svijreme, mohte varki gujht orrije.</p>
<p>Jis ellies båehtjierdimmiem tjïrrehte mahte gaajhkesh hijven sjidtieh dejnie reseptehts daalhkesinie. Jis ij buarenh jallh jis goebperh bååstide båetieh jienebe guektien aejkien bieliejaepiem byöroe noeredåastovem, njaltja- jallh tjoeledåastovem jallh hoksejarngem gaskesadtedh viht guktie viehkiem åadtjodh.</p>
<p>Dïhte lea vihkeles ij daalhkesh goebperi vööste utnieh daamhtaj jïh jis ij daerpies juktie dïhte maahta darjodh gïervebe jïh gïervebe sjïdtedh goebperi båehtjierdidh jallh dïhte bååstide båetedh boelhketjen mænngan. Dïhte maahta aaj njevlieskïeltem gejhkiedidh jïh mestie jeatjah dåeriesmoerh båetieh.</p>
<p type="title">Maam maahta darjodh guktie ij goebperh åadtjoeh?</p>
<p>Juktie ij leah tjïelkes mannasinie goebperh åådtje dellie gïerve dan vööste vaarjelidh.</p>
<p>Muvhtene jeahta stuerebe vaahra goebperh åadtjodh jis tsåvhnoem daamhtaj jïh såapojne bïssede. Ij gååvnesh maam akt mij jeahta naemhtie gujht lea. Mohte jis goebperh åtna jallh daamhtaj goebpereinfeksjovnem åådtje jïh tsåvhnoen jaabnan bïssede dellie kaanne buarene jis ij dan jaabnan bïssedh. Jïlhts goebperh åtna jallh ij dellie nuekies tsåvhnoem bïssede akten aejkien fïerhten biejjien lïemkeds tjaetsine. Ij edtjh såapoem tsåvhnosne nåhtadidh juktie dïhte gajhkene. Jis sæjhta maahta dan sijjeste ovparfymereme åljam nåhtadidh.</p>
<p type="title">Gyhtjelassh jïh vaestiedassh goebperi bïjre tsåvhnosne</p>
<p type="title">Åådtje goebperh stringeste, bïjveles jïh gaertjies vaarjojste?</p>
<p>Ij gååvnesh naan daajroeskaepeles vihtiestimmieh bïjveles, gaertjies vaarjojste jallh stringeste edtjieh darjodh aelhkebe goebperh åadtjodh. Mohte jis joe goebperh åtna maahta unnebe vaejvieh sjïdtedh jis lïjhkemåvhkah bomulleste åtna jïh vïjresåbpoe vaarjoeh åtna. Maahta aaj viehkine årrodh lïjhkemåvhkehts åeredh jïh jis nïejte ij lïjhkemåvhkahvaarjelimmiem utnieh.</p>
<p type="title">Goebperh gaarvanieh jis tsåvhnoem yoghurtine badtja?</p>
<p>Ahte yoghurte goebperi vööste viehkehte lea myte mïsse ij gååvnesh naan daajroeskaepeles vihtiestimmieh. Mohte yoghurt maahta darjodh guktie jueskebe damtedh jïh dan gaavhtan hijven goepemen vööste.</p>
<p type="title">Maahta goebpere laaneste?</p>
<p>Goebperh eah vuesiehtimmien gaavhtan ohtjegåetesne laanesth. Mohte goebpere maahta laanestidh tsïnneboetjemisnie jïlhts lea dan ovsïejhme.</p>
<p type="title">Åådtje goebperem gosse jïjnjh dïjnegh byöpmede?</p>
<p>Ij naan daajroeskapeles vihtiestimmieh guktie goebperem åådtje jis jïjnjh dïjnegh byöpmedidh. Mohte jis dåeriesmoerem goebperinie åtna dellie ij leah vaahreles teestedh jis buaranidh jis jeatjah beapmoeh byöpmede.</p>
<p type="title">Maahta seksem utnedh gosse goebperh åtna?</p>
<p>Ij leah vaahreles seksem utnedh jis goebperh åtna mohte dan gaavhtan njevlieskïelth tsevtseme maahta ohtje raejkieh dejtie jïh maahta baektjiedidh vuesiehtimmien gaavhtan gosse boetjedh. Jis tsïnneboetjemem åtna maahta aaj onne vaahram gååvnesidh goebpere laaneste. Dan lissine vaahra stuerebe åådtje jallh laaneste tjoeleskïemtjelassem jis tsïnneboetjemem åtna seammasïenten gosse goebperh åtna juktie smaave raejkieh njevlieskïeltine åtna maam dorje aelhkebe sjædta infeksjovnh åadtjodh jallh laanestidh.</p>
</body></document>
