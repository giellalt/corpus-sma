<document xml:lang="sma" id="no_id"><header><title>Mov veasoe mov vaajmosne</title><genre code="facta"/><author><person firstname="Nils-Aslak" lastname="Valkeapää" sex="m" born="" nationality=""/></author><author><person firstname="Lena" lastname="Kappfjell" sex="f" born="" nationality=""/></author><wordcount>494</wordcount><conversion_status type="standard"/><availability><license type="standard"/></availability><origFileName>https://ndla.no/nn/node/169784?fag=126960</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>NDLA</p>
<p>Gå til innhald</p>
<p/>
<p>Ressurskart </p>
<list><p type="listitem">Fagstoff</p>
</list><list><p type="listitem">Alle</p>
<p type="listitem">VG1</p>
<p type="listitem">VG1 ST</p>
<p type="listitem">VG1 YF</p>
<p type="listitem">VG2</p>
<p type="listitem">VG2 YF</p>
</list><list><p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
</list></p>
<p type="listitem"><list><p type="listitem"><list/></p>
</list></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
</list><p>Litterær tekst</p>
<p type="title">Mov veasoe mov vaajmosne</p>
<p>Nils-Aslak Valkeapää</p>
<p>,</p>
<p>Lena Kappfjell</p>
<list><p type="listitem">Innbygg </p>
<p type="listitem">Enkel visning </p>
<p type="listitem">Lytt til tekst  </p>
<p type="listitem">Skriv ut </p>
</list><p>Daennie sæjrose maahtah diktem "Mov veasoe mov vaajmosne" lohkedh maam Nils-Aslak Valkeapää tjaaleme.</p>
<p>   <em type="italic">Nils-Aslak Valkeapää diktem "Mov veasoe mov vaajmosne" tjaaleme. Lena Kappfjell lea diktem åarjelsaemien gïelese jarkoestamme. </em></p>
<p type="title">Mov veasoe mov vaajmosne</p>
<p>Mov veasoe mov vaajmosne</p>
<p>mij mov aktine jåhta</p>
<p>mov luvnie vuelie jeala</p>
<p>desnie aaj maanaj praahkese</p>
<p>bealloeh skaenieh</p>
<p>bienjh huhtieh</p>
<p>soehpenje sjåvva</p>
<p>gåptoej lastoeh straptjoeh</p>
<p>saemiej niejti gaalsohkh</p>
<p>mojjehtese aejkede</p>
<p>mov veasoe mov vaajmosne</p>
<p>mij mov aktine jåhta</p>
<p>Datne dam daajrah vielle</p>
<p>datne guarkah åabpa</p>
<p>mohte maam edtjem ammesidie jiehtedh</p>
<p>dah gieh gaajhkene laehkesne laapestieh</p>
<p>guktie edtjem dej gyhtjelasside vaestiedidh</p>
<p>dah gieh jeatja eatnamisnie båetieh</p>
<p>Guktie edtja tjikestidh</p>
<p>gosse im gusnie gænnah årroeh</p>
<p>jalhts hov årroeminie</p>
<p>manne mån årroem daej guevteli jarngesne</p>
<p>jih datne mov seangkosne tjåadtjoeh</p>
<p>mov ohtjegåetie lea dej stråmhphstaahki duekesne</p>
<p>biejjie mov laamhpa</p>
<p>jaevrie lååvkemelihtie</p>
<p>Guktie tjilkestidh</p>
<p>mov vaajmoe lea mov veasoe</p>
<p>mij mov aktine jåhta</p>
<p>Guktie tjilkestidh</p>
<p>jijnjebh aaj desnie årroeh</p>
<p>viellh jih åabpah</p>
<p>Maam edtjem jiehtedh vielle</p>
<p>maam edtjem jiehtedh åabpa</p>
<p>Dah jis båetieh</p>
<p>gihtjieh gustie mov maadtoeh</p>
<p>buektieh paehperh</p>
<p>jih jiehtieh</p>
<p>ij lea daate giesie</p>
<p>daate lea Rijhken eatneme</p>
<p>gaajhke leah Rihken</p>
<p>Ohtsedieh jassijes solkeld gærjesne</p>
<p>jih soptsestieh</p>
<p>daate hov lea laake</p>
<p>mij datnem dijpie</p>
<p>Maam edtjem jiehtedh åabpa</p>
<p>maam edtjem jiehtedh vielel</p>
<p>Datne dån daajrah vielle</p>
<p>datne guarkah åabpa</p>
<p>Mohte gosse gihtjieh gusnie gøøtsijjie</p>
<p>mejtie dellie</p>
<p>gaajhkem jeahta</p>
<p>Skulfedeavesne lååvhtegem tseegkimh</p>
<p>gijrejuhtemen</p>
<p>Tjeehpesvuemesne derhvie-gåetie</p>
<p>skieredahken</p>
<p>Mijjen giesiegåetie lij Idtunjaarhkesne</p>
<p>jih daelvege lij jienehke Dalvadas-dajvesne</p>
<p>Datne dån daajrah åabpa</p>
<p>datne guarkah vielle</p>
<p>Mijjen maadtoej dållesijjieh leah Aallaordesne</p>
<p>Stoerrevaegkien hingsedeavesne</p>
<p>Viidečearosne</p>
<p>Aajja saelhtieloektesne gøølemisnie</p>
<p>batneni</p>
<p>Aahka Šelgesråhtosne suejnieh tjoehpi</p>
<p>Aehtjie baajkoen Finjubaektesne</p>
<p>reakasovvi</p>
<p>Jih dellie gihtjieh</p>
<p>gustie dov maadtoeh</p>
<p>Dah jis mov gåajkoe båetieh</p>
<p>gærjah vuesiehtieh</p>
<p>laakegærjah</p>
<p>mah leah jijtjh tjaaleme</p>
<p>Daate lea laake</p>
<p>mij datnem aaj dijpie</p>
<p>giehtjh</p>
<p>Mohte im vuejnieh vielle</p>
<p>im vuejnieh åabpa</p>
<p>im maam gænnah jiehtieh</p>
<p>im maehtieh</p>
<p>ajve guevtelidie vuesehtem</p>
<p>Jih mijjen guevtelh vuajnam</p>
<p>mijjen årromesijjieh</p>
<p>govlem vaajmoe jievkehte</p>
<p>daate lea mov veasoe</p>
<p>gaajhke daate</p>
<p>jih dam guadtam</p>
<p>mov sisnjielisnie</p>
<p>vaajmosne</p>
<p>Govlem dam</p>
<p>gosse tjelmieh trimhkem</p>
<p>govlem</p>
<p>Govlem mov sisnjielistie</p>
<p>båata</p>
<p>eatnemen lovtere</p>
<p>stoerretjuetie guehperen-lihtsh</p>
<p>snoetjege ealoe</p>
<p>vuj nåejtien gievrie</p>
<p>jih sjielegierkie</p>
<p>vueptestem</p>
<p>mov boengesisnie</p>
<p>sepkede soptseste hojkesje tjåårve</p>
<p>gaajenasse deavhta</p>
<p>boengesem raedtste raadtan</p>
<p>Jih manne dam govlem</p>
<p>jalhts tjelmieh rihpestem</p>
<p>manne govlem</p>
<p>Mov sisnjielisnie giengelisnie</p>
<p>govlem</p>
<p>giele aejveste</p>
<p>govlem virren joejkem</p>
<p>sisnjielisnie</p>
<p>jielemen raajoebieleste</p>
<p>jielemen raajoebealan</p>
<p>Gaajhke daate lea mov veasoe</p>
<p>dah fjovlh jeanoeh jaevrieh</p>
<p>baajkoe goekedh elmie</p>
<p>Daej guevteli jijje jih biejjiebielie</p>
<p>aavoe jih vaejvie</p>
<p>åabpah jih viellh</p>
<p>Gaajhke daate lea mov veasoe</p>
<p>maam vaajmosne guadta 1</p>
<list><p type="listitem">1. Åvtese jåhta, åarjelsaemien tjaalegh jïh tjaalegh åarjelsaemien (2005)  , Harald Gaski , and Kappfjell Lena  , Publisher: DAT o.s</p>
</list><p>Tweet</p>
<p type="title">Opphavs- og bruksrett</p>
<p>Mov veasoe mov vaajmosne</p>
<p>(Fagstoff)</p>
<p type="title">Forfatter</p>
<list><p type="listitem">Nils-Aslak Valkeapää</p>
</list><p type="title">Redaksjonelt</p>
<list><p type="listitem">Lena Kappfjell</p>
</list><p>Gåetieh Ångkerenjeeruvisnie</p>
<p>(Bilde)</p>
<p type="title">Fotograf</p>
<list><p type="listitem">Skogsfrun</p>
</list><p type="title">Om denne læringsressursen</p>
<list><p type="listitem">Del/tips</p>
<p type="listitem">Generell bruk</p>
<p type="listitem">Versjonar</p>
</list><p>Kontakt oss</p>
</body></document>
