<document xml:lang="sma" id="no_id"><header><title>Raahkele-Piere</title><genre code="facta"/><author><person firstname="Albert" lastname="Jåma" sex="m" born="" nationality=""/></author><author><person firstname="Helen Blind" lastname="Brandsfjell" sex="f" born="" nationality=""/></author><author><person firstname="Liv Karin" lastname="Joma" sex="f" born="" nationality=""/></author><wordcount>904</wordcount><conversion_status type="standard"/><availability><license type="standard"/></availability><origFileName>https://ndla.no/nn/node/173201?fag=126960</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>NDLA</p>
<p>Gå til innhald</p>
<p/>
<p>Ressurskart </p>
<list><p type="listitem">Fagstoff</p>
</list><list><p type="listitem">Alle</p>
<p type="listitem">VG1</p>
<p type="listitem">VG1 ST</p>
<p type="listitem">VG1 YF</p>
<p type="listitem">VG2</p>
<p type="listitem">VG2 YF</p>
</list><list><p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
</list></p>
<p type="listitem"><list><p type="listitem"><list/></p>
</list></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
</list><p>Litterær tekst</p>
<p type="title">Raahkele-Piere</p>
<p>Albert Jåma</p>
<p>,</p>
<p>Helen Blind Brandsfjell</p>
<p>,</p>
<p>Liv Karin Joma</p>
<list><p type="listitem">Innbygg </p>
<p type="listitem">Enkel visning </p>
<p type="listitem">Lytt til tekst  </p>
<p type="listitem">Skriv ut </p>
</list><p>Draama lea luste vuejnedh, men datne ussjedamme guktie maahtah dam buerebe guarkedh jïh analyseradidh? Raahkele-Piere akte draama åarjel-saemien gïelesne.</p>
<p>Draama lea luste vuejnedh jïh jïjnjh orre åssjaldahkh maehtieh dutnjien båetedh gosse dam vuajnah. Raahkele-Piere lea draama åarjel-saemien gïelesne, maam Albert Jåma lea tjaaleme. Albert lea smaare-gïelesne tjaaleme jïh dan åvteste ih maehtieh gaajhkide baakojde baakoe-gærjesne gaavnedh.</p>
<p type="title">Rahkele-Piere</p>
<p type="title">1. Boelhke:</p>
<p type="title">1. Boelhketje:</p>
<p><em type="italic">Soptsestæjja: </em>(gïetine saevehte jïh jeahta): </p>
<p>” <em type="italic">Daate vuesiehtimmie ålvas guhkede dovletjistie. Dehtie aejkeste gåessie saemieh vïenhtin sijjieh oktegh Saemie-eatnamisnie veasoeminie </em>. “ </p>
<p>(Naakenh saemijste låavth-gåetien sisnie, jïh naakenh bïjre jarkan ostedalleminie. Joejkeminie lustestalleminie. Raeffie lij. Maanah stååkedeminie.)</p>
<p>(Akte nyjsenæjja joejkeminie hearlohke Saemie-eatnemen bïjre:) <em type="italic">Nyjsenæjja: </em></p>
<p><em type="italic">Vuemieh dïeves vijrijste </em></p>
<p><em type="italic">naa, naa… </em></p>
<p><em type="italic">johkh dïeves loesijste </em></p>
<p><em type="italic">naa, naa… </em></p>
<p><em type="italic">stööhtjiste veljije </em></p>
<p><em type="italic">naa, naa… </em></p>
<p><em type="italic">gedtiste veljije </em></p>
<p><em type="italic">naa, naa… </em></p>
<p><em type="italic">bovtseste aaj </em></p>
<p><em type="italic">naa, naa…” </em></p>
<p type="title">2. Boelhketje:</p>
<p><em type="italic">Soptsestæjja: </em><em type="italic">Guht-akt skåajjeste båata. Raahkele-Piere dïhte. Fïereguhte saemie satnem damta. Fïelestalleme gaajhkem lehkiem. Ij guhte gænnah dan jïjnjem veartenen bïjre fïelestamme. </em></p>
<p><em type="italic">Maanah tjåarvoeh: </em><em type="italic">Raahkele-Piere båata. Heej Raahkele-Piere, båetieh soptsesth maam stoerre veartanisnie vuajneme. </em></p>
<p type="title">3. Boelhketje:</p>
<p>(Raahkele-Piere krirrine aktanadta. Aalka saarnodh:)</p>
<p><em type="bold">Raahkele-Piere: </em></p>
<p><em type="italic">Manne leam mïnneme guhkene vuelnie daennie vuemesne. Desnie vueptiestim rovnegs aatem. </em></p>
<p><em type="bold">Maana </em></p>
<p>:</p>
<p><em type="italic">Mij dïhte? </em></p>
<p/>
<p><em type="bold">Raahkele-Piere </em></p>
<p>:</p>
<p><em type="italic">Saemiej bööremes giedtie-deavesne, dagkoe gogka dansoe kruana tjaebpies aevjie gusnie bovtsh dansoe murriedieh, desnie jis rovnegs veasoe tseegkesovveme. </em></p>
<p/>
<p><em type="bold">Maana </em></p>
<p>:</p>
<p><em type="italic">Rovnegs veasoe? </em></p>
<p><em type="bold">Raahkele-Piere: </em></p>
<p><em type="italic">Skaavhtege vesties jïh plïehtje vïedtjine. Stoerre gierkieh jïh dïmpere-stuehkeste bigkesovveme. </em></p>
<p><em type="bold">Maanah: </em></p>
<p><em type="italic">Skaavhtege gåetie? Man rovneges! </em></p>
<p/>
<p><em type="bold">Raahkele-Piere: </em></p>
<p><em type="italic">Ikth leam vuajneme dagkerh gåetieh aerebe. Ikth gosse Dåabren åarjelen fealadim. </em></p>
<p/>
<p><em type="bold">Maanah: </em></p>
<p><em type="italic">Soptsesth vielie! </em></p>
<p><em type="italic">Raahkele-Piere: </em><em type="italic">Dennie gåetien sjåljesne naan ammes åavtoes almetjh jåartesne kroehkeminie. </em><em type="italic">Maanah: </em><em type="italic">Mejtie maarhkh ohtsedin? Hahaha....! </em><em type="italic">Raahkele-Piere: </em><em type="italic">Rupmies vaarjoeh utnin. Jïh dansoe guhkies vesties ååredæjjah! </em><em type="italic">Maanah: </em><em type="italic">Idtji goh dagkeres jorpe tjaebpies goh mijjien? </em><em type="italic">Raahkele-Piere: </em><em type="italic">Gïele lij aaj rovneges. Gaajh garre konsonaanth jïh alvas ruvhteligs govli. </em><em type="italic">Maanah </em><em type="italic">: Magkeres amma dah jis almetjh? </em><em type="italic">Jeatjh maana: </em><em type="italic">Mejtie ruffieh? </em></p>
<p><em type="italic">Raahkele-Piere: </em>Åå jöödtedh guktie libnjedi aaj dejstie. Domhti goh bejhki sisnie vielhterdamme. </p>
<p><em type="italic">Maanah: </em><em type="italic">Fisj væære man sluenies! </em></p>
<p><em type="italic">Raahkele-Piere: </em><em type="italic">Åå hemmede bielien man vesties juvrh aaj utnin. Jïh guktie geehpin geevlin! Manne jis eevre bïllijim. </em></p>
<p><em type="italic">Maanah: </em><em type="italic">Datne? Bïllih? Ibie dam jaehkieh! </em></p>
<p><em type="italic">Raahkele-Piere: </em><em type="italic">Ånnetji lïhkebasse goegkerdim buerebe vuejnedh. Dle mannem jis aajhtsin. </em></p>
<p><em type="italic">Maanah: </em><em type="italic">Åååå </em></p>
<p><em type="italic">Raahkele-Piere: </em><em type="italic">Stoerre stujmie sjïdti, geehpin jïh gæljoejin, skåajjeste jïjnjebh dejstie jis böötin skodten krirrine aktanadtin. </em></p>
<p><em type="italic">Maanah: </em><em type="italic">Mij dellie jis sååjhti? </em></p>
<p><em type="italic">Raahkele-Piere: </em><em type="italic">Tjöödtjestin söökesligkie mov jis bïjre munnjien goevlen. </em></p>
<p><em type="italic">Maanah: </em><em type="italic">Huua lijgen! </em></p>
<p><em type="italic">Raahkele-Piere </em>: <em type="italic">Idtjim gåessie gænnh aerebe dagkeres almetjh vuajneme. </em></p>
<p><em type="italic">Maanah: </em><em type="italic">Ih goh? </em></p>
<p><em type="italic">Raahkele-Piere: </em><em type="italic">Lim gujht govleme dagkeri bïjre gosse guhkene åarjene fïelestallim. </em></p>
<p><em type="italic">Maanah: </em><em type="italic">Soptsesth vielie! </em></p>
<p><em type="italic">Raahkele-Piere: </em><em type="italic">Manne soejme ånnetji lïhkebe guktie vuejnedh mejtie vietseles. </em></p>
<p><em type="italic">Maanah: </em><em type="italic">Nåå? </em></p>
<p><em type="italic">Raahkele-Piere: </em><em type="italic">Dastegh naakenh dejstie stööremes mov jis aatsolen lutnjeldh aaksjoejgujmie geatskanin. Idtjin goh gïemhpes vååjnoeh. </em></p>
<p><em type="italic">Maanah: </em><em type="italic">Jïh datne jis desnie barre tjåadtjan? </em></p>
<p><em type="italic">Raahkele-Piere: </em><em type="italic">Jårrehtim varke jïh vöölki goetsen, dah jis minngesne mearan aaksjoejgujmie hirrelin jïh vesties laakan gæljoejin. </em></p>
<p><em type="italic">Maanah: </em><em type="italic">Jïh dle dah jis minngesne? Guktie gåaradi? </em></p>
<p><em type="italic">Raahkele-Piere: </em><em type="italic">Vaajkoe hogkh varke goetsem. </em></p>
<p><em type="italic">Maanah joejkestieh: </em><em type="italic">Vaajkoe hogkh! Vaajkoe hogkh! Loo loo lo Loo loo </em></p>
<p><em type="italic">Raahkele-Piere </em><em type="italic">( </em>garmeres-laakan <em type="italic">): </em></p>
<p><em type="italic">Ij leah gujht rovnege mannem Raahkele-Pierine gåhtjoeh. </em></p>
<p><em type="italic">Maanah joejkstieh: </em></p>
<p><em type="italic">Nov amma, nov amma, nov amma lo, lo... </em></p>
<p><em type="italic">Ij gie gænn daennie veartanisnie lo, lo... </em></p>
<p><em type="italic">maahta dan varke goetsedh lo, lo... </em></p>
<p><em type="italic">goh daate maake lo, lo... </em></p>
<p><em type="italic">Raahkele-Piere lo, lo... lo, lo. </em>.. </p>
<p type="title">2. Boelhke:</p>
<p>Stoerre skåajje jïh digkiedimmie saemiej krirresne sjïdti:</p>
<p><em type="italic">Mij sån badth dïhte jis? </em></p>
<p><em type="italic">Mah lin almetjh vuj voejkenassh? </em></p>
<p><em type="italic">Maam edtjebe daelie jis ientedh? </em></p>
<p type="title">1. Boelhketje:</p>
<p>Raeriedimmie dållen bïjre.</p>
<p><em type="italic">Geerve almetje: </em><em type="italic">Datne jis Raahkele-Piere guhth jeahtah dagkeri bïjre aerebe govleme. Daajrah datne maam edtjebe daelie jis ientedh? </em></p>
<p>Ij lij Raahkele-Pieren naan vaestiedasse dïsse.</p>
<p><em type="italic">Naaken raeriestin: </em><em type="italic">Tjåanghkenibie jïjnjh saemieh jïh vaadtsajibie dahkoe goltelidh maam ussjedieh. Gosse libie jïjnjesh eah sih badth dellie doesth mijjese nïerhkelidh. </em></p>
<p><em type="italic">Jeatjebh: </em><em type="italic">Dan gåhkese hov nubpide saemide, mijjieh hov dan bårrede veasoeminie, gellie våhkoeh eannan buektiehtibie tjåanghkenidh raeriestidh. </em><em type="italic">Raahkele-Piere: </em><em type="italic">Inne nåhtedh. Åarjelisnie naan saemieh nimhtie voejhkelin. Fïereguhte dejstie saemijste ammesistie båvvasovvin. Dam leam govleme ikth goh lim guhkene Dåabren åarjelen. </em><em type="italic">Saemieh </em><em type="italic">asvedin </em><em type="italic">: </em><em type="italic">Maam darjoejibie dle? </em></p>
<p><em type="italic">Saemieh: </em><em type="italic">Datne dïhte båarasommes væjsehkommes, datne guhte nåejtie, maam darjoejibie daelie? </em></p>
<p type="title">2. Boelhketje:</p>
<p>Nåejtie gievriem vuerpie-voesseste jïh dle ånnetji meevri joejkesti.</p>
<p><em type="italic">Nåejtie: </em><em type="italic">Darjoejibie guktie iktegisth dorjeme gosse guhth akth mijjese tjoeperh tseegkeme. </em></p>
<p><em type="italic">Krirre: </em>Mij dellie? <em type="italic">Nåejtie: </em><em type="italic">Gajvebe gåhkese dubpiebasse. Duj jolle vaeriej bijjelen miehtjies vuemiej sïjse. Laantijste hov nuekies. Eah gujht dellie dah ammes mijjem vielie gaavnh. </em><em type="italic">Krirre: </em>(Fïereguhte åejjine jååhkesjieh. ) </p>
<p><em type="italic">Dïhte lij amma væjsehkes håale. Nimhtie darjoejibie. </em></p>
<p>(Aavone vihth sjïdtin, jårrin jïh joejkin)</p>
<p><em type="italic">Gåhkese vuelkebe </em></p>
<p><em type="italic">no no no no vaeriej bijjelen no no no no laanten sijse no no no no gusnie dah ammesh no no no no guhkies ååredæjjah no no no no </em></p>
<p><em type="italic">eah mijjiem gaavnh. no no no no Disse tjihkedibie no no no no Sjielegem Beajjan no no no no tjirkes niestiem. Na na na na... </em></p>
<p type="title">3. Boelhketje:</p>
<p>Jïh dle tjåenide geerhkieh, låavth-gåetiem ryjvestieh, jïh aelkieh vaadtsajidh sceneste, mearan gïehtjedæjjide gæljoeh joejkestieh, gïetigujmie saevehten.</p>
<p><em type="italic">Gaajhkesh: </em></p>
<p><em type="italic">Nåå, nåå! Jo jo joooo </em></p>
<p><em type="italic">Nåå, nåå! Jo jo joooo Jo jo joooo Jo jo joooo Nåå, nåå……………» </em></p>
<p>Mearan saemieh sceneste vaasene madtjeles joejkeme govloes, dïhte aaj vaaseminie goske sjaavene.</p>
<p>Baakoeh</p>
<p>aktanadta</p>
<p>sjålja- sjåljoe</p>
<p>Inne nåhtedh det nytter ikke</p>
<p>tjoeperh problemer</p>
<p>Tweet</p>
<p>Oppgåver</p>
<p type="title">Aktuelt stoff</p>
<list><p type="listitem">Raahkele-Pïere (Problem)</p>
</list><p type="title">Opphavs- og bruksrett</p>
<p>Raahkele-Piere</p>
<p>(Fagstoff)</p>
<p type="title">Forfatter</p>
<list><p type="listitem">Albert Jåma</p>
</list><p type="title">Redaksjonelt</p>
<list><p type="listitem">Helen Blind Brandsfjell</p>
<p type="listitem">Liv Karin Joma</p>
</list><p>Teaterevuesiehtimmeste Tråantesne</p>
<p>(Bilde)</p>
<p type="title">Fotograf</p>
<list><p type="listitem">Helen Blind Brandsfjell</p>
</list><p type="title">Om denne læringsressursen</p>
<list><p type="listitem">Del/tips</p>
<p type="listitem">Generell bruk</p>
<p type="listitem">Versjonar</p>
</list><p>Kontakt oss</p>
</body></document>
