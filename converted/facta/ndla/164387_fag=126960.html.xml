<document xml:lang="sma" id="no_id"><header><title>Rijme jïh jievkehtimmie</title><genre code="facta"/><author><person firstname="Liv Karin" lastname="Joma" sex="f" born="" nationality=""/></author><wordcount>445</wordcount><conversion_status type="standard"/><availability><license type="standard"/></availability><origFileName>https://ndla.no/nn/node/164387?fag=126960</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>NDLA</p>
<p>Gå til innhald</p>
<p/>
<p>Ressurskart </p>
<list><p type="listitem">Fagstoff</p>
</list><list><p type="listitem">Alle</p>
<p type="listitem">VG1</p>
<p type="listitem">VG1 ST</p>
<p type="listitem">VG1 YF</p>
<p type="listitem">VG2</p>
<p type="listitem">VG2 YF</p>
</list><list><p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
</list></p>
<p type="listitem"><list><p type="listitem"><list/></p>
</list></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
<p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
<p type="listitem"><list><p type="listitem"><list/></p>
<p type="listitem"><list/></p>
</list></p>
</list></p>
</list><p>Fagstoff</p>
<p type="title">Rijme jïh jievkehtimmie</p>
<p>Liv Karin Joma</p>
<list><p type="listitem">Innbygg </p>
<p type="listitem">Enkel visning </p>
<p type="listitem">Lytt til tekst  </p>
<p type="listitem">Skriv ut </p>
</list><p>Daennie sæjrosne åadtjoeh lohkedh guktie maahtah rijmem jïh jievkehtimmiem gïeleviehkie-dïrreginie nuhtjedh gosse edtjh diktem tjaeledh.</p>
<p>   <em type="italic">Jievkehtimmie jïh gaajh/tjoejh leah viehkie-dïrregh mah gïele jïh musihke juekieh. Rijmh jïh jievkehtimmie leah viehkie-dïrregh musihkesne, aaj gosse joejkeminie jïh vueline. Lissine tïjji mietie gellie tjaelijh dikth tjaaleme mah rijmadieh jïh vihties jievkehtimmiem utnieh. </em></p>
<p>Rijme lea seammalaakan gaaje jallh tjoeje aktene baakosne jallh gellie baakojne. Gosse mijjieh rijmebe dellie baakoeh nuhtjebe, mah seammalaakan minngiegietjiem utnieh, guktie tjelmie-elmie, raaste-laste. Gosse vierse-boelhke rijme-baakojne orreje aktene diktesne dellie mijjieh rijme-baakoem gietjie-rijmine gåhtjobe. Diktesne "Daelvie" tjaelije Svein Ole Granefjell gietjie-rijmem nuhtjeme.</p>
<p><em type="italic">Daelvie </em></p>
<p>Daelie lea daelvie jïh lopme båateme</p>
<p>Daelie lea daelvie jïh bovtsh jåhteme</p>
<p>Daelvie daelvie jïh biejjie lea vualkeme</p>
<p>Daelie lea daelvie</p>
<p type="title">Allitterasjovne</p>
<p>Gååvnese aaj akte såarhte rijme gusnie rijme-baakoeh seamma bokstaavine aelhkieh jieniebinie baakojne. Mijjieh dagkerem rijmem gåhtjobe allitterasjovne jïh diktesne " <em type="italic">Aellieh maaneme </em>" Martha Jåma allitterasjovnem nuhtjeme gosse tjaala: </p>
<p>Guhkiem gaatoeh</p>
<p>Ella Holm Bull aaj alliterasjovnem nuhtjie diktesne "Suehpeds-laantesne", gosse tjaala:</p>
<p>Johkh, jaevrieh restedeminie</p>
<p>Reklaame-almetjh jïh journalisth lyjhkoeh dagkarinie rijmigujmie stååkedidh, men aaj tjaelijh jïh mijjieh jeatjebh. Gellie jiehtegh jïh dïejvesh gååvnesieh mah allitterasjovnh utnieh.</p>
<p>Vuesiehtimmieh:</p>
<list><p type="listitem">raejeste raajan</p>
<p type="listitem">biejjeste beajjan</p>
<p type="listitem">raasten rastah</p>
<p type="listitem">datne dån</p>
<p type="listitem">aelhkie-aelhkebe</p>
</list><p>Tjaelije Aasta Joma Granefjell allitterasjovnine stååkedamme daennie diktesne.</p>
<p>Golme garmeres govsh geajnosne.</p>
<p>Guvlieh gïeke goesesne. Gïeke gylje: “Geehtede gierkie gierkesne!”</p>
<p>Golme garmeres govsh gesniehtin, goetsedin guktie goesen-baahtsegh geajnose gahtjin.</p>
<p type="title">Jievkehtimmie, mij dïhte?</p>
<p>Gosse mijjieh dikth tjaelebe jïh löövles jïh geehpes baakoe-lïhtsh nuhtjebe dellie daate vihties jievkehtimmie. Gellie dikth daaroen-gielesne leah daan maallen mietie tjaaleme.</p>
<p>Tjaelije Åse Klemetsson jievkehtimmiem jïh gietjie-rijmem nuhtjeme daennie vuesiehtimmesne:</p>
<p>Akte göökte tjelmieh Vuartesjh man tjaebpies elmie. Golme, njieljie baernieh. Dov naan saernieh? Vïjhte, govhte hierkieh. Daate stoerre gierkie. Tjïjhtje, gaektsie goesh. Uktsie, luhkie tjåejjieh Mov gåaroes åejjie.</p>
<p>Gosse mijjieh dikth lohkebe dellie mijjieh naan baakoeh lohkebe jeatjahlaakan enn mubpieh. Baakoej gaskem bodtetjh utnebe jïh naemhtie tjaalege/dikte jïjtse jievkehtimmiem åådtje. Gosse naemhtie lohkebe dellie mijjieh goltelæjjide voerkelibie.</p>
<p type="title">Rijme jïh jievkehtimmie</p>
<p>Gosse dikth lohkebe dellie mijjieh dallah vueptiestibie jis diktesne rijme jallh jievkehtimmie. Luste goltelidh gosse gie akt rijmede jallh jievkehtimmiem nuhtjie. Saemien gïelesne aaj jievkehtimmie vihkele. Aelhkebe tjaalegem lohkedh jis dah raajesh jievkehtimmiem utnieh. Rijme jïh jievkehtimmie ektiedimmiem tjaalegisnie skaepiedieh gosse mijjieh gaajh nuhtjebe jallh maam akt mubpesth jiehtebe.</p>
<p><em type="italic">Baakoeh </em></p>
<p>rijme</p>
<p>rim</p>
<p>rijmadidh</p>
<p>rime</p>
<p>gietjie-rijme</p>
<p>enderim</p>
<p>jievkehtimmie</p>
<p>rytme</p>
<p>vihties jievkehtimmie</p>
<p>fast rytme</p>
<p>ektiedimmie</p>
<p>sammenheng</p>
<p>Tweet</p>
<p>Oppgåver</p>
<p type="title">Aktuelt stoff</p>
<list><p type="listitem">Maam maahtah? (Oppgåve: Arbeidsoppdrag)</p>
</list><p type="title">Opphavs- og bruksrett</p>
<p>Joejkeminie</p>
<p>(Bilde)</p>
<p type="title">Leverandør</p>
<list><p type="listitem">Aajege</p>
</list><p>Rijme jïh jievkehtimmie</p>
<p>(Fagstoff)</p>
<p type="title">Forfatter</p>
<list><p type="listitem">Liv Karin Joma</p>
</list><p>Diktegærjah</p>
<p>(Bilde)</p>
<p type="title">Fotograf</p>
<list><p type="listitem">Liv Karin Joma</p>
</list><p type="title">Om denne læringsressursen</p>
<list><p type="listitem">Del/tips</p>
<p type="listitem">Generell bruk</p>
<p type="listitem">Versjonar</p>
</list><p>Kontakt oss</p>
</body></document>
