<document xml:lang="sma" id="no_id"><header><title/><genre code="facta"/><author><unknown/></author><wordcount>748</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.1177.se/Jamtland-Harjedalen/Nationella-minoritetssprak/Nationella-minoritetssprak/Sydsamiska/Undersokningarprover/Blodprov-PSA</origFileName><parallel_text xml:lang="eng" location="psa.html"/><parallel_text xml:lang="fin" location="psa.html"/><parallel_text xml:lang="fit" location="blodprov-psa.html"/><parallel_text xml:lang="rus" location="psa.html"/><parallel_text xml:lang="sme" location="blodprov-psa.html"/><parallel_text xml:lang="smj" location="blodprov-psa.html"/><parallel_text xml:lang="swe" location="psa.html"/><parallel_text location="psa-blodprov.html" xml:lang="rmf"/><parallel_text location="blodprov-psa1.html" xml:lang="rmu"/><parallel_text location="blodprov-psa.html" xml:lang="rmy-rka"/><parallel_text location="blodprov.html" xml:lang="rmn"/><parallel_text location="psa-blodprov.html" xml:lang="yid"/><parallel_text location="blodprov-psa.html" xml:lang="rmy-rlo"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="swe">Vïrrepryövenasse: PSA / Blodprov: PSA - 1177 Vårdguiden - sjukdomar, undersökningar, hitta vård, e-tjänster</p>
<p type="title">Vïrrepryövenasse: PSABlodprov: PSA</p>
<p type="title">Mannasinie daarpesje pryövenassem vadta?</p>
<p type="title">Gåessie pryövenassem PSA:en gaavhtan vadta?</p>
<p>PSA vïrrepryövenasse mij goerehtimmine mah tjuara darjodh gosse prostatam goerehtidh.</p>
<p>Muvhten aejkien PSA-pryövenassem vadta jis gadtjeåerine tjoeperdimmie mij dåaktere såvma prostateste båata, vuesiehtimmien gaavhtan jis daamhtetje tjuara gadtjedh seamma aejkien sjeapsjoeh gosse gadtjedh.</p>
<p>Maahta aaj PSA-pryövenassem vedtedh jis dåaktere damta naan jeatjahtehtemh prostatesne gosse dam goerehte, jeatjahtehtemh mejnie maahta tjoeperdidh jïh mestie skeamtjodh.</p>
<p>Vihkeles daajra jis jollebe PSA-vierhtiem åådtje ij seamma goh prostatacancere. Sïejhme smaave jeatjahtehtemh PSA:este båetieh jeatjah fåantojste.</p>
<p>Seamma vuekine sïejhme vierhteste maahta jiehtedh ij leah prostatacancere. Illeldahkem tjuara iktegisth vierhtiedidh destie mejnie tjoeperde jïh mah jeatjah goerehtimmieh vuesiehtieh.</p>
<p>Jis göökte jallh jienebh almah prostatacancerem utnieh fuelhkesne, dellie stuerebe vaahra skeamtjodh. Dan gaavhtan evtede, edtja ahkedh PSA-pryövenasside vaeltedh 40-50 jaepiej raejeste 70 jaepieh raajan</p>
<p>PSA aaj möölie gosse prostatacancerem båehtjerde. Jis viehkiem båehtjierdimmine dellie PSA-vierhtiem vualanidh.</p>
<p type="title">Aevhkieh jïh slearesh PSA-pryövenassine</p>
<p>Ij PSA-pryövenassem vaeltieh goh sïejhme healsoevaaksjome almide sæjhta vuejnedh jis dah dan aareh hammoe prostatacancerem utnieh. Ij iktegisth aevhkie aejhtsieh dah aareh hammoeh prostatacancerh jïh dejtie båehtjierdidh. Båehtjierdimmijste impotensem jïh inkontinensem maehtieh almide sjïdtedh gusnie prostatacancere ij hinnh dan stoerre skaaram darjodh jïh ålvas skïemtjelassese evtiedidh.</p>
<p>Cancerenaareme prostatesne maahta seejnelaakan sjïdtedh jïh destie ij tjoeperh jallh dïhte maahta varki sjïdtedh jïh jeatjah sijjide kråahpesne haasenidh. Aareh deahpadimmesne ij maehtieh dejtie göökte cancerehammojde juekedh jïh vaahra dan gaavhtan aalka cancerehammoem båehtjierdidh mestie ij dan jieliedisnie tjoeperdh.</p>
<p>Jïjnjh almah sijhtieh dam goerehtidh jïh sijhtieh daejrieh jis prostatacancerem utnieh. Åvteli nænnoste jis galka PSA-pryövenassem vedtedh, hijven daejredh jienebh båehtjierdimmien aevhkiej jïh sleari bïjre jis aalka aareh aajhtseme naarenem båehtjierdidh. Sæjhta dan mænngan vijresåbpoe vaedtsedh jïh dåakterinie rååresjidh galka tæjmoem dængkodh hoksejarngesne jallh sïeltehealsoehoksesne.</p>
<p type="title">Mij lea PSA jïh gusnie gååvnese?</p>
<p>PSA åeniedimmie prostataspecifikt antigen:este. Dïhte lea proteijne maam prostatareavsesne sjædta jïh boetje-goglenassem dåerede jïh destie spermijh jienebe svihtjieh.</p>
<p>Ånnetji PSA daamhtaj vïrresne gååvnesieh, jïh dam PSA-pryövenassine mïetedh. Canceren lissine gååvnesieh jïjnjh daamhtaj jeatjahtehtemh prostastesne mejstie PSA-veaha maahta jeananidh. Vuesiehtimmien gaavhtan buerie prostatastueriedimmie jïh jis prostatareavsam ovleme, guktie gohtje prosatite, destie jienebh PSA-vïrrese atjkieh.</p>
<p>Jaepiej mietie PSA-veahka ånnetji jeanane jeenjemes almine dan gaavhtan prostatareavsa stuerede gosse båarasåbpoe sjædta.</p>
<p>Stööremes veahka PSA vïrresne lea ovmessie proteineridie tjatneme. Mohte gååvnese aaj onne veahka frijjes, ov-tjatneme PSA. Gosse jeatjah sjïekh goh cancere PSA-stueriedimmien duekesne, pråvhka jienebe frijjes PSA:em vïrresne. Dan gaavhtan maahta dam dåaktererasse naaken bïhkedimmiem vedtedh gosse mööledh jïh tjatnemidie jïh ov-tjatneme PSA:idie sjïehteladtedh.</p>
<p type="title">Guktie pryövenassem vaalta?</p>
<p>Pryövenassem gïeteste vaalta viehkine sigkies naaloe maam vïrreåaran, venese, baska. Dannasinie dam vïrrepryövenassem gohtje, venöse pryövenasse.</p>
<p>Pryövenassem maahta gåess´akt dygnesne vaeltedh. Galka 15 minudth tjahkasjidh åvteli pryövenassem vaalta. Ij naan jeatjah ryöjredimmieh.</p>
<p>Jis kirurgijen darjomem dorje prostatesne dellie PSA-vierhtie jeanene. Åådtje dellie vaenemes 10 biejjieh vuertedh åvteli PSA-pryövenassem vaeltedh. Jis dåaktere barre prostatam doehtede dellie ij PSA-vierhtiem tsevtsieh.</p>
<p type="title">Gåessie vaestiedassem åådtje?</p>
<p>Pryövenassem skïemtjegåetien laboratorijumese seedtie gusnie dam analyseeredh. Maahta sov dåakterem seamadamme gåessie jïh guktie galka illeldahkem pryövenasseste åadtjodh. Dåaktere pråvhka vaestiedassem laboratorijumeste åådtje tïjjemieresne, akte jallh göökte biejjieh.</p>
<p type="title">Guktie pryövenassen vaestiedassem toelhkedh?</p>
<p>Illeldahkem tjuara iktegisth vierhtiedidh destie mejnie tjoeperde jïh mah jeatjah goerehtimmieh vuesiehtieh.</p>
<p>PSA-vierhtie vïrresne ovmessie almaj gaskem jeatjahtehtedh, aaj almaj gaskem gïeh eah prostatine tjoeperdh. Jis dåaktere edtja maehtedh mejnie akt mohtedidh dellie pråvhka maam gohtje referensevierhtie. Jis PSA-vierhtie jollebe 3 mikrogramh lïjhterisnie dellie jeanane.</p>
<p type="title">Jolle vierhtieh, mestie dah båetieh?</p>
<p>Medtie akte luhkeste almah åådtje jollebe PSA-vierhtiem. Daamhts sjïeke ånnetji jeananamme vierhtide lea buerie prostatastueriedimmie.</p>
<p>Jeananamme vierhtieh maahta aaj åadtjodh jis lea prostatam ovleme, guktie gohtje kronijen prostatite.</p>
<p>Daamhts gadtjeåerieovleme maahta jollebe PSA:em vedtedh, mohte ij dan guhkiem. Jis naan sjïekeste ij maehtieh gadtjedh jallh gadtjeboejem eensilaakan döömedh, maahta aaj boelhkem jollebe PSA-vierhtiem åadtjodh. Jis dåeriesmoere gadtjeboejem döömie guktie gadtje aajmene boejesne dam gohtje sveerjengïelesne urinstämma.</p>
<p>Jollebe vierhtieh aaj prostatacanceristie båetieh. Dejstie giej jollebe PSA medtie gåalmehts cancerem gaavna. Guktie lea frijjes jïh tjatneme PSA:i gaskem maahta dåakterasse naaken bïhkedimmiem vedtedh gosse edtja juekedh buerie prostatatjoeperdimmide jïh prostatacancerem.</p>
<p>Dejstie gïeh goerehtamme jïjnjh aejkieh jaepiej tjïrrh, medtie akte njealjiste PSA-vierhtiem åtna maam tjuara lïhkebe goerehtidh.</p>
<p>Jis PSA-pryövenasse vuesehte jolle vierhtiem, dellie dåaktere pråvhka aktem vielie goerehtimmiem darjodh ultratjoejine jïh pryövenassem vaeltedh prostatareavseste. Jis dåaktere cancerem aajhtsa maahta dam båehtjierdidh operasjovnine, gadtjijinie jallh hormonebåehtjierdimmine.</p>
<p type="title">Vuelebe vierhtieh, mestie dah båetieh?</p>
<p>Vuelebe vierhtieh jeahta ij prostatacancerem, jïlhts barre PSA-pryövenasse maahta dam vaestiedidh.</p>
<p>Jis prostatam operasjovnine laahpehti dellie PSA-vierhtie vualanidh guktie mahte ij maehtieh dam mööledh. Vuelebe PSA-vierhtie maahta aaj mööleminie utnedh jis operasjovne hijven effekte åtna. Dej göökte jeatjah båehtjierdimmievuekine, gadtjijh jïh hormonebåehtjierdimmie, pruvhkieh vuelebe PSA-vierhtie buerie væhta årrodh båehtjierdimmiem jåhta.</p>
</body></document>
