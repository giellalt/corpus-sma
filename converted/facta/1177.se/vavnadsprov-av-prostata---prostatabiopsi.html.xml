<document xml:lang="sma" id="no_id"><header><title/><genre code="facta"/><author><unknown/></author><wordcount>927</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="sma"/></multilingual><origFileName>http://www.1177.se/Jamtland-Harjedalen/Nationella-minoritetssprak/Nationella-minoritetssprak/Sydsamiska/Undersokningarprover/Vavnadsprov-av-prostata---prostatabiopsi</origFileName><parallel_text xml:lang="eng" location="vavnadsprov_av_prostata_prostatabiopsi.html"/><parallel_text xml:lang="fin" location="vavnadsprov_av_prostata_prostatabiopsi.html"/><parallel_text xml:lang="fit" location="vavnadsprov-av-prostata---prostatabiopsi.html"/><parallel_text xml:lang="rus" location="vavnadsprov_av_prostata_prostatabiopsi.html"/><parallel_text xml:lang="sme" location="vavnadsprov-av-prostata---prostatabiopsi.html"/><parallel_text xml:lang="smj" location="vavnadsprov-av-prostata---prostatabiopsi.html"/><parallel_text xml:lang="swe" location="vavnadsprov-av-prostata--prostatabiopsi.html"/><parallel_text location="vavnadsprov-av-prostata---prostatabiopsi.html" xml:lang="rmf"/><parallel_text location="vavnadsprov-av-prostata---prostatabiopsi.html" xml:lang="rmu"/><parallel_text location="vavnadsprov-av-prostata--prostatabiopsi.html" xml:lang="rmy-rka"/><parallel_text location="vavnadsprov-av-prostata---prostatabiopsi.html" xml:lang="rmn"/><parallel_text location="vavnadsprov-av-prostata---prostatabiopsi.html" xml:lang="yid"/><parallel_text location="vavnadsprov-av-prostata---prostatabiopsi.html" xml:lang="rmy-rlo"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="swe">Åedtjiepryövenasse prostateste – prostatabiopsije / Vävnadsprov av prostata - prostatabiopsi - 1177 Vårdguiden - sjukdomar, undersökningar, hitta vård, e-tjänster</p>
<p type="title" xml:lang="swe">Åedtjiepryövenasse prostateste – prostatabiopsijeVävnadsprov av prostata - prostatabiopsi</p>
<p type="title">Iktedimmie</p>
<p type="title">Sïejhme</p>
<p>Åedtjiepryövenasse prostateste, jallh prostatabiopsije, dåaktere vaalta dan onn'ohtje stuhtjh åedtjeste prostateste guktie maahta dejtie goerehtidh.</p>
<p>Maahta pryövenassem åadtjodh darjodh juktie dåaktere sæjhta goerehtidh jis cancerecellh gååvnesieh prostatareavseste.</p>
<p>Pryövenasse laboratijumese seedtie gusnie dam analyseeredh. Dåaktere beavna pryövenassen resultaatem dan mænngan.</p>
<p type="title">Ryöjredimmieh</p>
<p>Gosse åedtjiepryövenassem vaalta åådtje daamhtaj antibiotikatabledtem. Muvhtene aaj åådtje antibiotikatabledtem meatan gåetide maam edtja vaeltedh måedtie tæjmoeh goerehtimmien mænngan. Dan vihkeles dejtie tabledtide vaeltedh guktie infeksjovnem heerredh.</p>
<p>Jis allergijeles naan såarhte antibiotikan vööste, dellie vihkeles dam jiehtedh goerehtimmien åvteli.</p>
<p>Jis diabetesem åtna, reakasovveme vaajmoefïejline jallh naan såarhte vaejvieh vaajmoeklaffigujmie lea aaj vihkeles dam dåastoevasse jiehtedh guhkiem goerehtimmien åvteli. Dïhte aaj jis båehtjierdeminie vïrresiegkes medisijnine jallh kortisontabledtigujmie.</p>
<p>Raakte goerehtimmien åvteli ohtjegåatan mænna tjåelieh döömedh jïh gadtjedh.</p>
<p type="title">Guktie goerehtimmiem dorje?</p>
<p>Gosse goerehteminie dellie garrah bielesne britsesne vealesje. Dåaktere aalka prostatam damtedh soermine maadthtjåelesne. Dan mænngan ultratjoerestavem mojhteleslaakan naan centimeeterh maadthtjåelien sïjse rijtie. Ij baektjedh mohte ånnetji ovmurries damta. Kanalen tjïrrh ultratjoejestavesne dåaktere naaloem rijtie mïsse nuhtjie pryövenassh prostateste vaeltedh. Jeenjemidie ånnetji jallh ij naan baaktjese demtieh. Mohte jis veanhta dïhte baektjede dellie maahta lokalbedövningem åadtjodh.</p>
<p>Goerehtimmie medtie luhkievïjhte minudth vaalta.</p>
<p type="title">Guktie dan mænngan?</p>
<p>Dïhte daamhtaj vïrre sjædta sædesne, gadtjesne jallh bejhkesne dan mænngan. Dïhte ij leah væhta mij akt båajhtode. Maahta ånnetji baektjiedidh jïh damta goh sæjhta gadtjedh ryöktesth dan mænngan.</p>
<p type="title">Mannasinie goerehtimmiem daarpesje?</p>
<list/><p type="title">Pryövenasse prostatareaveste vaeltiesåvva</p>
<p>Prostata lea reavsa man gadtjegïrsen bijjiemes bielien bïjre ryöktesh gadtjebollenjen nuelesne. Prostatareavsan funksjovne lea feelemejuhtese spermiji åvteste. Maahta åadtjodh åedtjiepryövneassem vedtedh guktie goerehte jis dan sisnie cancerecellh gååvnesieh.</p>
<p>Åedtjiepryövenasse lea onn'ohtje stuhtjh åedtjeste maam olkese vaalta jïh dejtie goerehte. Åedtjiepryövnassh aaj gohtje biopsije.</p>
<p type="title">Voestes jeatjah goerehtimmieh dorje</p>
<p>Dïhte lea uvtemes göökte tsiehkine åedtjiepryövnassh pruvhkieh vaeltedh. Aktem daejstie lea gosse PSA-vierhtiem jeanene. PSA lea ïebne maam prostatesne produseereme jïh vïrrese båetieh. Sïejhme vïrrepryövenassine maahta PSA-vierhtiem vaaksjodh. PSA-vierhtie maahta bijjiemdidh jis prostatastuaranimmiem åtna. Jeatjah sjïekh jollene PSA-vierhtide maahta jis infeksjovnem jallh inflammasjovnem prostatesne, mohte aaj jis prostatacancerem åtna. Jollene PSA ij leah vihties prostatacancere.</p>
<p>Mubpie tsiehkie jis garrese prostatesne gååvnese, mij maahta væhtam prostatacancerasse årrodh. Dam garrebe tjugliem lea dåaktere aajhtseme gosse prostatareavsam soermine doehtehtamme tjåelien tjïrrh. Prostata lea naan centimeeterh bæjjese jïh dan lïhke tjåelien åvtevïedtje. Daamhtaj prostatareavsam eevre jalke damta.</p>
<p type="title">Åedtjiebæhtah mikroskopesne goerehtidh</p>
<p>Dah åedtjiebæhtah mah prostatareavseste vaalta seedtie mikroskopijen goerehtæmman maam vaestede jis cancerem prostatesne gååvnesieh jallh ij. Cancereåedtjiem dan mænngan vuarjesje skalan mietie man nomme Gleason.</p>
<p type="title">Naemhtie dorje</p>
<p type="title">Antibiotika vihkeles ryöjredimmie</p>
<p>Gosse åedtjiepryövenassem vaalta daamhtaj antibiotikatabledtem åådtje. Muvhtene åådtje aaj antibiotikatabledtem meatan gåatan maam edtja måedtie tæjmoeh goerehtimmien mænngan vaeltedh. Dan vihkeles dejtie tabledtide vaeltedh juktie infeksjovnem heerredidh. Jis allergijen såemies såerhte antibiotikam, vuesiehtimmien gaavhtan penicilline, dellie vihkeles klinihkem jallh dåastoevassem gaskesadtedh gusnie goerehtimmiem edtja darjodh.</p>
<p type="title">Medisinereme maahta tjoeredh jeatjahtehtedh</p>
<p>Jis vïrreseagkanamme medisijnem vaalta såarhteste Waran edtja dåastoevasse dam jiehtedh unnemes våhkoem goerehtimmien åvteli. PK-vierhtie vïrresne tjuara hïnnedh korrigeredh, dïhte sæjhta jiehtedh vïrre edtja maehtedh gyölledh goh sïejhme. Dïhte lea dïhte dåaktere maam Waran ordinereeme maam edtja bïhkedidh edtja dovsem unniedidh goerehtimmien åvteli.</p>
<p>Dåastove tjuara aaj guhkiem åvteli daejredh jis fiejlh vaajmoeklaffine åtna, reakasovveme vaajmoefïejlem åtna jallh klaffeprotesem. Seamma jis bakterijeinfeksjovnem vaajmoeklaffine åtneme. Jis diabetesem åtna jallh kortisontabledtigujmie båehtjierdeminie lea aaj vihkeles dåastoevasse jiehtedh. Antibiotikabåehtjierdimmmiem tjuara fïerhten persovnen sjïere vaejvide sjïehtedidh.</p>
<p type="title">Goerehtimmie varki jåhta</p>
<p>Goerehtimmie medtie vïjhteluhkie minudth vaalta jïh maahta daamhtaj dam bedövningem namhtah darjodh. Dïhte aelhkie jïh varki goerehtimmie maam mahte gaajhkesh maehtieh tjïrrehtidh.</p>
<p>Ryöktesh goerehtimmien åvteli ohtjegåatan mænna tjåelieh döömedh jïh gadtjedh. Såemies skïemtjegåetine maahta goerehtimmien åvteli mikrolavemangem åådtjeme maam edtja gåetesne vaalteme.</p>
<p>Gosse goerehteminie dellie garrah bielesne britsesne vealesje. Vueliekråahpe vaarjohts jïh njaamelijnie dïrregh gaptja. Dåaktere aalka prostatam damtedh soermine maadthtjåelesne. Prostatam sïejhme jalke, tjïrkes jïh ånnetji elastistihks. Jis prostata garrebe jïh tjuglebe goh daamhtaj dejtie maehtieh cancerem vuesiehtidh.</p>
<p type="title">Ultratjoeje guvviem prostateste vadta</p>
<p>Dan mænngan prosatam ultratjoejen viehkine goerehtidh. Dïhte maam gohtje ultratjoejestave mojhteleslaakan åenehks boelhketjem maadthtjåalan rijtie, jïh dåaktere måedtie minudth prostatam goerehte. Ultratjoejestave lea medtie 20 centimeterh guhkies, mohte dïhte barre gietjie maam måedtie centimeeterh rijtie. Staven diametetere lea medtie 2,5 centimeterh.</p>
<p>Staven sisnie ultratjoejeseedtese. Dïhte tjoejebaaroeh olkese seedtie maam dan mænngan organijste kråahpen sisnie reflekteeredh. Ultratjoejebaaroeh datovrasse juhtieh maam dejtie jeatjahtahta gåvvan maam dåaktere maahta guvviesjermesne vuejnedh. Guvvie tjeehpesveelkes jïh vuesehte prostatam tjïrretjoehpeme.</p>
<p type="title">Åedtjieh olkese vaalta biopsijenaalojne</p>
<p>Dan mænngan åedtjiepryövenassh reavseste vaalta. Ultratjoejestavesne kanaale gååvnese gusnie biopsijenaaloem rijtie. Naaloe naan millimeterh diameterisnie. Dam tjåelien njevlieskïelten tjïrrh prostatan sïjse baskedh. Ultratjoejeguvvien viehkine guvviesjermesne maahta dåaktere naaloem rïektes siktedh.</p>
<p>Naalosne læhtetjem gååvnese maam varki prostatan sïjse baska jïh prostataåedtjeste deavhta. Daamhtajommes dåaktere gellien aejkien baska guktie pryövenassh ovmessie sijjeste prostatesne vaeltedh. Sïejhme gaskem gaektsie jïh luhkiegöökte pryövenassh vaeltedh.</p>
<p type="title">Maahta ånnetji nåake damtedh</p>
<p>Ij dïhte ultratjoejestave bååktjese vedtieh mohte ånnetji nåake maahta gujht damtedh. Gosse dam prostaten vööste dïedteste maahta damtedh guktie sæjhta gadtjedh. Dïhte dan gaavhtan hijven jis gadtjeme goerehtimmien åvteli. Gosse åedtjiebæhtah biopsijenaalojne vaalta dellie maahta nåake damtedh jïh muvhtene aaj bååktjese. Mahte gaajhkh gïeh leah pryövenassevaaltemisnie orreme jeehtin dah barre ånnetji bååktjesem damteme jallh ij bååktjesem damth. Nuepie gååvnese lokalbedövnigem åadtjodh jis baektjiedidh.</p>
<p type="title">Ussjedh goerehtimmien mænngan</p>
<p>Juktie gadtjegïrseinfeksjovnem heerrede dellie hijven jïjnjh jovkedh guktie bollenjem reejnie skuvledh.</p>
<p type="title">Komplikasjovnh jïh vaahrah</p>
<p>Vïrre tjoglenassine, gadtjesne jïh bejhkesne lea sïejhme dagkere goerehtimmien mænngan jïh ij leah væhta mij akt båajhtode. Maahta aaj ånnetji bååktjesem damtedh jïh sæjhta gadtjedh ryöktesth dan mænngan.</p>
<p>Vïrre tjoglenassine maahta guhkiem årrodh, muvhtene gellie våhkoeh. Vïrre gadtjesne jïh bejhkesne pråvhka måedtie biejjiej raejesne orrije.</p>
<p>Jïlhts antibiotikam åådtjeme heerredimmien gaavhtan maahta såemies aejkien infeksjovnem åadtjodh bakterijistie. Vaahra stööremes våhkoem goerehtimmien mænngan. Jis jolle vaejliem åådtje jïh skïemtjes damta edtja dåaktarasse gaskesadtedh jallh akutedåastoevasse vuelkedh.</p>
</body></document>
