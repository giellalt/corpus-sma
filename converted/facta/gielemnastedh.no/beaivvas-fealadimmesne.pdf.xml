<document xml:lang="sma" id="no_id"><header><title/><genre code="facta"/><author><unknown/></author><wordcount>220</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://gielemnastedh.no/wp-content/uploads/2013/10/Beaivvas-fealadimmesne.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Beaivváš fealadimmesne åarjelsaemien dajvesne </em></p>
<p>Beaivváš Sámi Našunálateáhter guessine båata daan tjaktjen dovne noerhte-, julev- jïh åarjelsaemien dajvese dejnie stööremes teatereklassihkerinie gåess’akt; «Ridn´oaivi ja nieguid oaidni” maam Nils Aslak Valkeaää lea tjaaleme. Åarjelsaemien dajvesne vuasahtalleme lea Måehvesne, Snåasesne, Hamarisnie jïh Oslosne.</p>
<p><em type="bold">Mijjieh vuartasjæjjide buerie båeteme vaajtelibie akten gaajh sjïere jïh tjaebpies </em><em type="bold">vuasahtallemasse Áillohašen tjaalegigujmie, poesijine, musihkine jïh </em><em type="bold">filosofijine. </em></p>
<p>Áillohaš Japanen gåajkoe bööresovvi gellien aejkien jïh desnie skraejriem åadtjoeji dehtie aerpievuekien Noh-teaterevuekeste. Dïhte stuhtjem <span type="quote" xml:lang="sme">“Ridn’oaivi ja nieguid oaidni”</span> tjeeli gusnie vuekiem nuhtji aktene sïejhme Noh-teaterestuhtjesne, jïh dam dejnie saemien joejkemeaerpievuekine aktani; akte oktegh gålkoelassje akten sjïere sæjjan eatnamisnie båata, aktem tjeakoesligke almetjem råaka mij lea akte voejkene.</p>
<p>Stuhtje voestes aejkien bæjjese bïejesovvi Sapporosne, Japanisnie jaepien 1995</p>
<p>Áillohašeste jïh aktede joejkemedåehkeste, jïh scenese dorjesovvi voestes aejkien</p>
<p>Beaivvášistie jaepien 2007.</p>
<p>Gålkoen 26.b. 2001 Nils Aslak Valkeapää aktem påastekåarhtem Japanistie seedti,</p>
<p>Beaivvášen gåajkoe. Kåarhtesne jeehti satne lij ussjedeminie aktem eensi noh-teaterestuhtjem bæjjese bïejedh sov aajnehke teaterevuasahtallemistie “Den</p>
<p>Rimhårede og Drømmeseeren” Beaivvášine ektine. Seamma biejjien goh påastekåarhte steempeldamme sjïdti, jeemi. Daelie, luhkiegöökte jaepieh dan mænngan, vuasahtalleme sæjhta bæjjese bïejesovvedh dan ellen voestes aejkien</p>
<p>Japanisnie, gålkoen, mænngan goh aktene guhkies jïh stoerre fealadimmesne orreme. Daan tjaktjen fealadimmie Helsinkisne eelki skïereden 5.b. – noerhtese jåhta abpe Såevmien tjïrrh jïh jåarhka noerhte-, julev- jïh åarjelsaemien dajven tjïrrh nöörjen bielesne åvtelen Japanisnie galhka, gusnie vuasahtalleme reakasovvi jïh tjaalasovvi.</p>
<p>Buerie båeteme!</p>
</body></document>
