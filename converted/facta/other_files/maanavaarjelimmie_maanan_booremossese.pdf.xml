<document xml:lang="sma" id="no_id"><header><title>MAANAVAARJELIMMIE. Maanan bööremossese</title><genre code="facta"/><author><person firstname="" lastname="bufdir.no" sex="unknown" born="" nationality=""/></author><year>2015</year><wordcount>1102</wordcount><conversion_status type="standard"/><availability><license type="standard"/></availability><origFileName>https://www.bufdir.no/global/Barnevernet_Til_barnets_beste_Brosjyre_SORSAMISK.pdf</origFileName><parallel_text xml:lang="nob" location="barnevernet_til_barnets_beste.pdf"/><parallel_text xml:lang="sme" location="manaidsuodjalus_mannai_buoremussan.pdf"/><parallel_text xml:lang="smj" location="mannasuodjalus_mana_buoremussaj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>MAANAVAARJELIMMIE Maanan bööremossese</p>
<p>Maanavaarjelimmie edtja viehkiem jïh dåarjoem vedtedh maanide, noeride jïh fuelhkide gosse dåeriesmoerh gåetesne jallh maana jeatjah fåantoej gaavhtan viehkiem daarpesje maanavaarjelimmeste (vuesiehtimmien gaavhtan dåemiedimmiedåeriesmoerh, geeruvevoete). Eejhtegh dïedtem utnieh sijjen maanide hoksem vedtedh. Men jis eejhtegh tjabreminie jallh staelhpesne, dellie maanavaarjelimmie edtja viehkiehtidh guktie maanah jïh noerh dam hoksem åadtjoeh maam daarpesjieh.</p>
<p>Maanavaarjelimmie edtja hoksedh maanah jïh noerh mah tsiehkiej nuelesne jielieminie mah maehtieh skaarine sjïdtedh dej healsose jïh evtiedæmman, viehkiem jïh hoksem åadtjoeh reaktoe tïjjen, jïh aaj viehkiehtidh guktie maanah jïh noerh jearsoes byjjenimmietsiehkieh åadtjoeh.</p>
<p>Maanan bööremossese Maanavaarjelimmie tjuara vuartasjidh mij lea maanan bööremossese. Muvhten aejkien daate maahta ovvaantosne båetedh eejhtegi mïeline. Maanavaarjelimmie edtja uvtemes viehkiem jïh dåarjoem eejhtegidie vedtedh guktie dah jïjtjh maehtieh hijven hoksealmetjinie årrodh sij en maanide. Jis daate viehkie ij leah nuekie, jallh eejhtegi dåeriesmoerh fer stoerre, maahta sjyöhtehke årrodh maanide hïejmen ålkolen bïejedh aktem åenebe jallh guhkebe boelhkem.</p>
<p>MAANAVAARJELIMMIE NÖÖRJESNE</p>
<p>Gaajhkesh maehtieh såemies aejkien jieliedisnie akten geerve jieledetseahkan båetedh, gusnie viehkiem jïh dåarjoem daarpesjieh juktie jïjtsh maanaj hoksedaerpiesvoeth gorredidh. Daagkeri veajkoej maanavaarjelimmie aktem dïedtem åtna fuelhkiem viehkiehtidh.</p>
<p>Jeenjesh tuhtjieh geerve gaskesem vaeltedh maanavaarjelimmiedïenesjinie, dan åvteste billieh maanah dejstie vaaltasuvvieh. Hoksem vaeltedh akten maanaj åvteste akte joekoen itjmies sïlle vaeltedh, dovne maanese jïh eejhtegidie. Dan åvteste tjuara joekoen hijven fåantoeh utnedh jis edtja dam darjodh.</p>
<p>Jis datne viehkiem daarpesjh maanavaarjelimmiedïenesjistie maahtah ringkedh dan tjïeltese gusnie årroeminie jïh tjåanghkoem nååhtedidh. Gosse soptsestæmman båatah datne sïjhth maanavaarjelimmine ektine goerehtal edh mah viehkiedaerpiesvoeth jïh dåarjoeh dov fuelhkie daarpesje.</p>
<p type="listitem">Doh ellen jeanatjommesh mah viehkiem åadtjoeh maanavaarjelimmeste viehkiem gåetesne  åadtjoeh guktie maanah jïh eejhtegh maehtieh ektesne jieledh. Mijjieh dam gåhtjobe viehkieråajvarimmie, jïh dïhte maahta vuesiehtimmien gaavhtan årrodh:</p>
<p type="listitem">raerie jïh bïhkedimmie fualhkan</p>
<p type="listitem">eejhtegedåehkieh</p>
<p type="listitem">dåarjoehtæjja</p>
<p type="listitem">ekonomeles dåarjoe maanagïertesæjjan</p>
<p type="listitem">ekonomeles dåarjoe skuvleeejehtallemeöörnegasse (SEÖ/AKS)</p>
<p type="listitem">ekonomeles dåarjoe frijjetïjjen darjoemidie jallh jeatjah</p>
<p type="listitem">viehkie hïeljine /guessiegåetie</p>
<p>MIJJIEH STAELHPESNE.</p>
<p>MAANAVAARJELIMMIE MAAHTA VIEHKIEHTIDH?</p>
<p>Gåarede aaj viehkien mietie syökedh fuelhkievaarjelimmiekontovri luvnie.</p>
<p>Desnie fuelhkieh maehtieh raeriestimmiem jïh soptsestimmieh åadtjodh aarkebiejjien dåeriesmoeri bïjre, jïh gosse tsagkesh, ovvaantoeh jallh neavroeh fuelhkesne.</p>
<p>Goh tjidtjie jal h aehtjie dagke datne bïl h maanavaarjelimmine gaskesadtedh. Goh maadtoeladtje, kraanna, lohkehtæjja jallh plearoeh datne kanne jueriedisnie jïh bïllh jïjtjemdh sïjse pleentedh mïsse akt.</p>
<p>Jis ij gaskesadth dellie illedahke maahta sjïdtedh maanah jïh eejhtegh eah dam viehkiem jïh dåarjoem åadtjoeh mejtie daarpesjieh, jïh mejtie krïevenassem utnieh laaken mietie.</p>
<p>Aellieh bïllh dejnie voenges maanavaarjelimmiedïenesjinie gaskesadtedh. Ringkh jïh soptsesth dov dåeriesmoeren/tjoeperdimmien bïjre. Faagealmetjh maanavaarjelimmeste maehtieh dutnjien jïjnjh hijven raerieh jïh tipsh vedtedh guktie datne maahtah darjodh, jïh guktie dah maehtieh datnem jallh dam maanam viehkiehtidh mestie datne tjoeperdeminie.</p>
<p>Tuhtjh nåake maanavaarjelimmine gaskesadtedh, sosijaalelohkehtæjja, healsoesåjhtere, raeriestæjja jallh jeatjah geerve almetjh maehtieh datnem viehkiehtidh dejnie.</p>
<p type="listitem">Maahtam tjeakoes årrodh gosse bïeljelem?</p>
<p type="listitem">Datne maahtah jïjtje veeljedh mejtie sïjhth tjeakoes årrodh gosse maanavaarjelimmine gaskesadth.</p>
<p type="listitem">Datne maahtah veeljedh aamhtesem tjeakoeslaakan bïeljelidh, guktie vaallah maanavaarjelimmie jal h eejhtedh daejrieh gie bïeljele. Mujhtieh fuelhkie nuepiem åådtje bïevnesem vuejnedh,  guktie jis datne vuesiehtimmien gaavhtan tjaalah datne lea maanan muahra, dellie maehtieh  datnem damtijidh.</p>
<p type="listitem">Dastegh ih veeljh tjeakoes årrodh, eejhtegh åadtjoeh daejredh gie tjoeperdimmiem bïeljelamme  maanavaarjelæmman.</p>
<p>MANNE TJOEPERDEM AKTEDE MAANESTE</p>
<p>MAAM DAMTEM. BYÖREM GASKESEM VAELTEDH</p>
<p>MAANAVAARJELIMMINE?40 prosenth gaajhkijste maanijste mah viehkiem åadtjoejin maanavaarjelimmeste jaepien 2012 raeriem jïh bïhkedimmiem dåastoejin. 20 prosenth aktem faalenassem åadtjoejin guessiegåetien bïjre jïh 19 prosenth maanijste ekonomeles dåarjoje råajvarimmieh åadtjoejin. Vielie goh 80 % gaajhkijste maanijste mejtie maanavaarjelimmie sïjhti viehkiehtidh, jïjtjevyljehke viehkieråajvarimmieh dåastoeh. (SSB)</p>
<p>Maanavaarjelimmie daamtaj tellefovnem jallh prieviem åådtje gusnie naaken soptseste dah vienhtieh akte maana jallh fuelhkie ij hijven utnieh. Mijjieh dam gåhtjobe tjoeperdimmiebïevnese. Maanavaarjelimmie dïedtem åtna aktem tjoeperdimmiebïevnesem gïehtjedidh, jïh vuarjasjidh mejtie dah edtjieh aamhtesem guhkiebasse goerehtidh jallh ij.</p>
<p>Dastegh maanavaarjelimmie fåantoem gaavna aamhtesem veelebe goerehtidh, maahta heannadidh maanavaarjelimmie gaskesem vaalta dejnie mij lea bïeljelamme juktie vielie bïevnesh åadtjodh man åvteste dïhte lea tjoeperdimmiebïevnesem sïjse seedteme.</p>
<p>Jeatjah aejkien maanavaarjelimmie ij dam daarpesjh, jïh ryöktesth gaskesem vaalta maanan eejhtegigujmie juktie aamhtesem veelebe goerehtidh. Dellie maaje eejhtegidie bööresåvva akten soptsestæmman kontovresne jallh gåetesne. Dastegh maanavaarjelimmie guessine båata eejhtegi gåetesne, maanavaarjelimmie voestegh prieviem seedtie jïh bïeljele satne guessine båata.</p>
<p>Gosse eejhtegh maanavaarjelimmiebarkijen gaavnesjieh, bïevnesh åadtjoeh tjoeperdimmiebïevnesen bïjre, jïh daamtajommes dah åadtjoeh dam jïjtjh lohkedh. Mænngan dah leah åådtjeme vielie daejredh tjoeperdimmiebïevnesen bïjre, maanavaarjelimmiebarkije jïh fuelhkie soptsestieh dan bïjre mij lea tjaalasovveme. Daamtaj maanavaarjelimmie aaj sæjhta mubpiejgujmie soptsestidh mah maanam jïh fuelhkiem demtieh, vuesiehtimmien gaavhtan healsoestasjovne, maanagïerte, skuvle, PP-dïenesje jïh plearoeh.</p>
<p>Goerehtimmien tjïrrh maanavaarjelimmiedïenesje edtja gaavnehtidh mejtie dah daarpesjieh aamhtesinie guhkiebasse barkedh jallh ij.</p>
<p type="listitem">Eejhtegh mej luvnie maana årroeminie jïh eejhtegh mah lissine eejhtegedïedtem utnieh maanan  åvteste, lea paarhte aktene maanavaarjelimmieaamhtesisnie. Jis datne leah paarhte aamhtesisnie dov leah;</p>
<p type="listitem">Reakta aamhtesen tjaatsegh vuejnedh</p>
<p type="listitem">Reakta maanavaarjelimmien nænnoestimmiem laejhtedh</p>
<p type="listitem">Reakta tjåanghkose båetedh Fylhkenmoenehtsisnie jïh dov mïelem aamhtesen bïjre jiehtedh</p>
<p type="listitem">Reakta namhtah advokateviehkiem åadtjodh Fylhkenmoenehtseaamhtsesinie jïh     reaktaaamhtesinie</p>
<p type="listitem">Reakta nænnoestimmieh laejhtedh mejtie Fylhkenmoenehtse lea dorjeme jïh dejtie    reaktese laejhtedh</p>
<p type="listitem">Reakta maehtedh maedtedh nænnoestimmie hoksevaeltemen bïjre hiejhtesåvva</p>
<p>MIIJ HEANNEDE GOSSE MAANAVAARJELIMMIE AKTEM</p>
<p>TJOEPERDIMMIEBÏEVNESEM ÅÅDTJE AKTEN MAANAN</p>
<p>JALLH FUELHKIEN BÏJRE?</p>
<p>EEJHTEGI JÏH EEJHTEGESÆJJASADTJI REAKTAH</p>
<p>GUKTIE GASKESEM VAALTAM MAANAVAARJELIMMINE?</p>
<p><em type="bold">Prieviem seedtedh </em>Datne maahtah aktem tjaaleldh tjoeperdimmiebïevnesem påastesne seedtedh gusnie soptsesth datne viehkiem daarpesjh jïh sïjhth latjkoem nååhtedidh maanavaarjelimmine. Maahtah tjaaleldh bïevnesem påastesne seedtedh jis datne tjoeperdh aktede maaneste. Dellie tjoerh ånnetji tjaeledh mij dåeriesmoere lea, gïen bïjre lea jïh guktie maanavaarjelimmiedïenesje maahta dejnie almetjinie gaskesadtedh. </p>
<p><em type="bold">Ringkedh </em>Maahtah aaj maanavaarjelimmiedïenesjen gåajkoe ringkedh dennie tjïeltesne maana/ noere årroeminie. Gosse ringkh åadtjoeh soptsestidh aktine mij maanavaarjelimmiedïenesjisnie barka dan bïjre mestie tjoeperdh. Dellie maahtah raerieh jïh tipsh åadtjodh guktie byörh vielie darjodh. Datne maahtah tjeakoes årrodh. </p>
<p><em type="bold">Tjåanghkoe </em>Nååhtedh aktem soptsestimmiem. Gel ie maanavaarjelimmiedïenesjh astoem utnieh raerie- jïh bïhkedimmiesoptsestimmieh utnedh. Jis datne dam sïjhth, ringkh maanavaarjelimmiedïenesjasse dov tjïeltesne jïh gihtjh mejtie astoem utnieh datnine soptsestidh. Dagkerh soptsestimmine maahtah dan bïjre soptsestidh mestie tjoeperdh, jïh bïhkedimmiem åadtjodh maam datne byörh vielie darjodh. Maahtah aaj aktem almetjem meatan utnedh goh dåarjoe. </p>
<p>DASTEGH DATNE TOELHKEM DAARPESJH, MAAHTAH DAN BÏJRE BIRREDH</p>
<p>FUELHKIERAERIE Aerpievuekien mietie dle maanavaarjelimmie mij muana mij edtja sjugniehtovvedh maanavaarjelimmieaamhtesinie.</p>
<p>Fuelhkieh mah staelhpesne maehtieh aaj viehkiem åadtjodh aktem fuelhkieraeriem tjïrrehtidh. Akte fuelhkieraerie lea akte tjåanghkoe gusnie fuelhkie gaavnesje slïektine jïh mubpiejgujmie mah leah vihkeles maanese. Fuelhkie sïemes sjædta maam dah tuhtjieh bööremes darjodh ihke maana jïh fuelhkie edtjieh buerebe åadtjodh jïh dam digkiedidh maanavaarjelimmiedïenesjinie. Jis datne aktem isvelihke jallh nåake heannadimmiem dååjreme, jallh datne jallh naan jeatjebh datne damth maam akt geerve fuelhkesne dååjroeh – gaskesadth maanavaarjelimmievaeptine jallh <em type="bold">alarmetellefovne 116 111 </em></p>
<p type="listitem">EN:N MAANAKONVENSJOVNE Konvensjovne vihteste gaajhkh almetjh 18 jaepiej nuelesne leah maanah, jïh Maanakonvensjovnen nualan båetieh BARNS</p>
<p type="listitem">Gaajhkh maanah lea frijje reakadamme jïh seamma aarvoem utnieh.</p>
<p type="listitem">Gaajhkh maanah reaktam utnieh nommem jïh nasjovnaaliteetem utnedh.</p>
<p type="listitem">Gaajhkh maanah reaktam utnieh vaarjelimmiem utnedh.</p>
<p type="listitem">Gaajhkh maanah reaktam utnieh dam bööremes healsoeviehkiem åadtjodh goh gåarede   jïh nuekies beapmoe jïh jovkemes.</p>
<p type="listitem">Gaajhkh maanah reaktam utnieh govlelgidh jïh krööhkestamme sjïdtedh.</p>
<p type="listitem">Gaajhkh maanah reaktam utnieh skuvlesne vaedtsedh.</p>
<p type="listitem">Gaajhkh maanah reaktam utnieh stååkedidh, eejehtalledh jïh lïegkedidh.</p>
<p type="listitem">Gaajhkh maanah dejtie seamma reaktide utnieh</p>
</body></document>
