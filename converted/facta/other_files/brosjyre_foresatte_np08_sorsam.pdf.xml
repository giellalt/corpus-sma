<document xml:lang="sma" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="nob"/><wordcount>478</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision: 154948 $; </version></header><body><p><em type="bold">Bïevnesh naasjovnalen  pryövoej bïjre   </em></p>
<p><em type="bold">Bïevnesh eejhtegidie, tjidtjieh aehtjieh bielide naasjov–</em> <em type="bold">nalen pryövoej bïjre giej leah maanah 5. jïh 8. tsiehkine </em></p>
<p><em type="bold">Mannasinie naasjovnalen pryövoeh? </em></p>
<p>Naasjovnale prövoeh edtjieh bïevnesh vedtedh mejtie learohki maadth maahtoeh seamma raajesne guktie learesoejkesji ulmieh leah. Learoesoejkesjisnie dejtie maadth maahtojde naemhtie buerkeste:</p>
<p type="listitem"><em type="italic">• Maehtedh njaalmeldh gïelem</em> </p>
<p type="listitem"><em type="italic">• Maehtedh tjaaleldh gïelem </em></p>
<p type="listitem"><em type="italic">• Maehtedh lohkedh </em></p>
<p type="listitem"><em type="italic">• Maehtedh ryöknedh </em></p>
<p type="listitem"><em type="italic">• Maehtedh digitale vierhtieh utnedh </em></p>
<p>Daah maahtoeh leah vihkele ööhpetæmman jïh evtiedæmman gaajhkh faagine jïh learohkidie vihkeles guktie dah edtjieh skuvlesne jïh dan mænngan sijjen jielemisnie bearkadidh. Dannasinie daah maadth maahtoeh maahtaldahkeulmieh gaajhkh faagine.</p>
<p>Vuesiehtimmien gaavhtan learohkh tjuerieh maehtedh lohkedh jis edtjieh maehtedh bïevnesh tjöönghkedh, toelhkestidh jïh jïermestalledh eatenemenfaagen teekstij bïjre. Tjuerieh maehtedh ryöknedh jis edtjieh taallijgujmie barkedh jïh viertiestidh faagen teemaj bïjre siebredahkefaagesne, jïh dah tjuerieh maehtedh bïhkedimmieh lohkedh jïh möölegh ryöknedh jis edtjieh maehtedh beapmoeh jurjiehtidh beapmoe- jïh healsoefaagesne.</p>
<p><em type="bold">Jaepien 2008 edtja golme naasjovnalen pryövoeh 5. jïh 8. tsiehkine darjodh. </em></p>
<p type="listitem"><em type="italic">• lohkeme daaroen </em></p>
<p type="listitem"><em type="italic">• ryökneme</em> </p>
<p type="listitem"><em type="italic">• lohkeme englaanten gïelesne </em></p>
<p>Naasjovnalen pryövoeh lohkeme englaanten gïelesne lea elektronihken pryövoe maam learohkh edtjieh PC’esne tjïrrehtidh. Dah pryövoeh lohkeme daaroen jïh ryökneme edtjieh paehperisnie tjïrrehtidh. Eah dah leah pryövoeh dejtie faagide daaroen jïh matematihke, mohte lohkeme jïh ryökneme gellie faagine.</p>
<p>Vaestiedassh pryövojstie bïevnesh vedtieh learohki maahtojde veadtasuvvieh lohkemisnie, ryöknemisnie jïh englaanten gïelesne. Skuvlh, tjieltieh jïh voernges åajvohkh edtjieh dejtie bïevnesidie utnedh gosse barkeminie buerebe ööhpehtimmiem buektiehtidh.</p>
<p><em type="bold">Gie edtja pryövide darjodh? </em></p>
<p>Naasjovnalen pryövoeh jaejpien 2008 5. jïh 8. tsiehkine maadthskuvlesne tjïrrehtidh. Gaajhkh learohkh daejnie tsiehkine tjuerieh pryövojde darjodh, vuejnieh njoelkedassem ööhpehtimmielaakesne ruffien 23.-n biejjien 2006, § 2 - 4, jïh njoelkedassem privateskuvlelaakesne snjaltjen 14.-n biejjien 2006, § 2 - 4.</p>
<p>Skuvle maahta nænnoestidh mejtie såemies eah daarpesjh naasjovnalen pryövojde darjodh. Vuesiehtimmien gaavhtan learohkh mah sjïerelohketimmiem utnieh 5 kapihtelen mietie ööhpehtimmielaakesne, jallh learohkh mah sjïere gïeleööhpehtimmien gïelelaaken mietie åadtjoeh. Jalhts akte learohke laaken mietie ij daarpesjh pryövojde darjodh, learohke jïjtje jallh eejtegh, tjidtjieh aehtjieh bielide maehtieh nænnoestidh learohkhe edtja pryövoem darjodh.</p>
<p>Learohkh mah eah nuepiem utnieh aktem jallh gellie naasjovnalen pryövoeh pryövemebiejjien darjodh edtjieh faalaldahkem åadtjodh pryövoem mænngan darjodh.</p>
<p><em type="bold">Gåessie pryövide darjodh? </em></p>
<p>Gaajhkh pryövoeh edtja skïereden daan jaepien tjïrrehtidh.</p>
<p><em type="italic">5. tsiehkesne tjïrrehtidh:</em> <em type="bold">Dæjsta 23.09:  Ryökneme</em> <em type="bold">Duarsta 25.09:  Lohkeme daaroen Våhkoeh 36 jïh 37: Lohkeme  englaanten gïelesne   (elektronihken   pryövoe)</em> </p>
<p><em type="italic">8. tsiehkesne tjïrrehtidh:</em> <em type="bold">Dæjsta 23.09: Ryökneme</em> <em type="bold">Duarsta 25.09:  Lohkeme daaroen Våhkoeh  38 jïh 39: Lohkeme  englaanten gïelesne   (elektronihken   pryövoe)</em> Ij leah luhpie bïevnesh learohken vaestiedimmiej bïjre naasjovnalen pryövine bïevnedh. </p>
<p>Ööhpehtimmiedirektorate akti skuvleaajhtere ektine lea dïedte gosse naasjovnalen pryövoej bïevnesigujmie barka. Ööhpehtimmiedirektorate lea aaj dïedte gosse dejtie vaestiedimmide edtja bæjhkoehtidh.</p>
<p><em type="bold">Vielie bïevnesh</em> </p>
<p>Vielie bïevnesh naasjovnalen pryöveoj bïjre gååvnesidh ööhpehtimmiedirektoraten nedtesæjtoe www.udir.no/nasjonaleprover.</p>
<p>Gaajhkh learoesoejkesjh Maahtoelutnjemisnie ööhpehtimmiedirektoraten nedtebielesne www.udir.no/grep. Daesnie aaj maahtaldahkeulmide 4. jïh 7. tsiehkine gååvnesieh mah vuesiehtieh mij meatan dejnie naasjovnalen pryövine 5. jïh 8. tsiehkine.</p>
<p>Eejhtegh, tjidtjieh aehtjieh bielide aaj vielie bïevnesh naasjovnalen pryövoej bïjre skuvleste maehtieh åadtjodh.</p>
<p xml:lang="sme">Kolstadgata 1 Postboks 2924 Tøyen 0608 OSLO Telefovdna 23 30 12 00 Telefaks 23 30 12 99 www.utdanningsdirektoratet.no</p>
</body></document>