<document xml:lang="sma" id="no_id"><header><title>GOVLESADTEME JÏH EKTESNE ÅRRODH</title><genre code="facta"/><author><person firstname="" lastname="Nasjonal kompetansetjeneste for Aldring og helse" sex="unknown" born="" nationality=""/></author><year>2019</year><wordcount>935</wordcount><conversion_status type="standard"/><availability><license type="standard"/></availability><origFileName>https://aldring-og-helse-media.s3.amazonaws.com/documents/GOVLESADTEME_J%C3%8FH_EKTESNE_%C3%85RRODH_Kommunikasjon_og_samv%C3%A6r_s%C3%B8rsamisk.pdf</origFileName><parallel_text xml:lang="nob" location="kommunikasjon_og_samvaer.pdf"/><parallel_text xml:lang="sme" location="gulahallan_ja_ovttastallan.pdf"/><parallel_text xml:lang="smj" location="guladallam_ja_saebrastallam.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Demenseskïemtjelasse sæjhta daamtaj stoerre jarkelimmieh sjugniedidh dan almetjasse mij demensem åtna jïh dan lïhkemes fualhkan. Aaj voelph jïh jeatjah almetjh dan demente almetjen bïjre sijhtieh jïjnjem jallh vaeniem demenseskïemtjelasseste dååjrehtidh. Iemie sårkoem dååjredh jïh ovjearsoes sjïdtedh dan båetijen aejkien bïjre. Jeenjesh maehtieh ovmurreds, haarmese jïh stråarkan sjïdtedh. Aajhpehtsvoeth jïh ovvaantoeh maehtieh jijhtedh, jïh laavenjostoe mubpiejgujmie geerve sjædta. Akte reaksjovne maahta årrodh mubpijste antanadtedh jïh gaskesem mubpiejgujmie rïevedh. Mennie mieresne almetjh sijhtieh ræhpas årrodh demensen bïjre sæjhta joekehts årrodh almetji gaskem mah demensem utnieh jïh dej fuelhkieh. Dejtie jeanatjommesidie sæjhta hijven årrodh byjreskidie bievnedh jïh gaskesem utnedh dej lïhke almetjigujmie. Darjomh jïh sosijaale gaskese leah vihkeles. Maahta aavoem vedtedh jis maahta åehpies darjomigujmie jåerhkedh. Lïhke fuelhkie, healsoebarkijh jïh mubpieh maehtieh daerpies viehkiem jïh dåarjoem vedtedh. Teknologije jïh viehkievierhtieh maehtieh aaj viehkiehtidh jearsoesvoetem jïh jïjtjeraarehkevoetem vedtedh. <em type="bold">Vihkeles aarkebiejjien </em>Gaajhkesh dovnesh daarpesjieh haalvemem dååjredh jïh nåhtose årrodh. Baektjede gosse damta ij buektehth meatan årrodh sosijaale ektiedimmine. Hijven ståantetjh jïh ektievoete maehtieh jïjtjedomtesem jïh vyörtegsvoetem nænnoestehtedh. Almetjh demensine eah gaajhkh tjiehpiesvoeth dassh. </p>
<p>Njaelkie gaajhkesidie damtedh annje lea vihkeles jeatjah almetjidie. Seamma tïjjen joekoen hijven domtoe gosse maahta darjomh oktemierien haalvedh. Paarride jïh fuelhkide lea daamtaj vihkeles ektie darjomigujmie jåerhkedh aarkebiejjien dan gåhkese gåarede. Daate maahta lissie sjïehteladtemem krïevedh byjreskijstie.</p>
<p type="listitem">Jarkelimmieh mah leah vihkeles govlesadtemen jïh  ektiespïelen gaavhtan  Tsåatskelesvoete–Tsåatskelesvoetem jienebi aati  vööste seamma tïjjen stuvredh maahta geerve sjïdtedh.     Lïereme jïh mojhtese–Ij orre bïevnesh mujhtieh goh  aarebi. Maahta aelhkebe årrodh damtijidh goh  mojhtesh gåaskodh. Mojhtesh gåaskodh lea  heannadimmieh jallh nommh mujhtedh bielelen naan  såarhts måjhtajehtemh jallh jeatjah viehkie.  Damtijimmesne biehkieh byjreskinie åtnasuvvieh goh  viehkie juktie mujhtedh.  Gïele–Dåeriesmoerh guarkedh, soptsestidh jïh  reaktoeh baakoeh gaavnedh. Daamtajommes aelhkebe  ietniengïelem mujhtedh goh gïele maam lïereme  mænngan jieliedisnie.    Daajedimmie- Vuajnoe, govleme, hopsenasse jïh  smaahke maehtieh geahpanidh.    Demensine sæjhta ånnetji ånnetji dåeriesmoerh  sjïdtedh mujhtedh jïh guarkedh maam mubpieh  jiehtieh, joekoen gosse jeenjesh stïeresne jïh jienebh  seamma tïjjen soptsestieh. Dan åvteste vihkeles sjædta  geehtedh olles fer gellie tjoejh jïh mojhteseguvvieh  sjïdth mah maehtieh tsiehkiem hearaldehtedh. Daamtaj  daerpies bïevnesh mubpesth jiehtedh. Almetje  demensine maahta dåeriesmoerh utnedh geerve  gyhtjelassh vaestiedidh, buerkiestimmieh vedtedh, jïh  jïjnjem jïjtje soptsestidh. Akte hijven  govlesadtemevuekie maahta årrodh heannadimmieh  vaajestidh. Lïhke fualhkan jïh mubpide lea nuhteligs  ussjedalledh guktie maahta bööremeslaakan  govlesadtedh viehkine dååjrehtimmieh juekedh,  guarkedh jïh goerkelidh.    Raerie govlesadtemisnie</p>
<p type="listitem">Nuhtjh åenehks, aelhkie raajesh, aellieh abstrakte dïejvesh jïh tjïelkestimmieh nuhtjh.</p>
<p type="listitem">Aellieh mojhtesem haestedh mij såaneminie, aellieh gihtjh måjhtah…?</p>
<p type="listitem">Baajh årrodh geerve gyhtjelassh gihtjedh, goh man åvteste….? guktie….? jïh gie…..? mah  krievieh almetje måjhta.</p>
<p type="listitem">Årroeh tjyölkehke, nuhtjh aelhkies gïelem jïh vaeltieh bæjjese ajve aktem teemam.</p>
<p type="listitem">Aellieh ovdaerpies jïh veljies bïevnesh vedtieh.</p>
<p type="listitem">Viehkehth gosse govlesadteme tjöödtjeste, men aellieh aelkieh govlesadtemem stuvrh</p>
<p type="listitem">Nuhtjh tjïelke kråahpegïelem</p>
<p type="listitem">Utnieh astoem jïh raeffiem gosse almetjinie ektine.</p>
<p>Lissiehtamme jïjtjedomtese</p>
<p>Hijven ståantetjh dååjredh</p>
<p>Haalvedh jïh nåhtose årrodh</p>
<p>Ektievoetesne mubpiejgujmie årrodh</p>
<p><em type="bold">Lissie haestemh govlesadtemisnie </em>Såemies aejkien soptsestimmieh jïh gaskese lissie geerve sjidtieh dan åvteste almetje demensine jïh lïhke fuelhkie eevre joekehts goerkesh utnieh guktie tsiehkie rïektesisnie lea. Maahta ovmessie vuajnoe årrodh dan bïjre mij lea jeahtasovveme jïh dorjesovveme, vuarjasjimmie tsiehkeste jïh mij viehkide mij lea daerpies. Gosse naakede lea åajaldamme, dellie sveekes lijsie sov reaktam bagkesidh. Gellie lïhke fuelhkieh sæjloeh gosse seamma teemah jïh gyhtjelassh mubpesth jeahtasuvvieh. Maahta lissie haestiedihks årrodh vaanesovmem jïh såvmahtimmieh gïetedidh (v.g. gåarhmoeh goerkese sualadimmien jallh biehtemen bïjre). Seammalaakan gosse almetje demensine aath buerkeste jïh veanhta mij/gie akt desnie mij ij leah stïeresne (hallusinasjovnh). Dagkeri veajkoej lea lissie vihkeles lïhke fuelhkieh naakenem utnieh mejnie maehtieh soptsestidh jïh dah maehtieh raerieh jïh viehkiem åadtjodh healsoe- jïh hoksedïenesjistie. <em type="bold">Nuhtjedh dam mij lea åehpies </em>Aaj mænngan demensem åådtjeme doh jeanatjommesh lyjhkoeh aatigujmie gïehtelidh mejgujmie dååjrehtimmiem utnieh aarebistie. Lïhke fuelhkide jïh mubpide daamtaj stoere mïelem vadta fïereguhten histovrijasse, kultuvrese jïh gïelese bigkedh. Åehpies byjreskh jïh daeverh maehtieh mojhtesh gåaskodh jïh hijven våaroeminie årrodh ektesne soptsestidh jïh ektievoeten gaavhtan. Akte raerie maahta årrodh eadtjohkelaakan åehpies heannadimmieh neebnedh, lïhke maadtoeladtji jïh jeatjah vihkeles almetji bïjre soptsestidh. Soptsestimmieh dan bïjre mij daelie jïh aarebi vihkeles orreme jieliedisnie, maehtieh viehkiehtidh fïereguhten histovrijem jïh aarvoem vihtiestidh. Vihkeles goerkesem jïh goerkesadtemem vuesiehtidh. Ij leah iktesth daerpies dan jïjnjh baakoeh nuhtjedh juktie ektievoetem damtedh. Almetjidie mah leah lïhke ektiedamme eatnamasse, kreekide jïh jielemen aerpievuekide daate maahta akte hijven våarome årrodh soptsestalledh jïh darjomh darjodh. Daesnie lïhke fuelhkie jïh mubpieh maehtieh viehkiehtidh mojhtesh gåaskodh. Gosse gïele geahpene dellie nuhteligs ussjedalledh guktie maahta <em type="bold">daajide skreejrehtidh </em>guktie dah fïereguhtese sjiehtieh. </p>
<p><em type="bold">Vuartasjidh </em>guvvieh jïh filmh åehpies sijjijste jïh almetjijstie. Aavoedidh eatnemen dååjresijstie, plåamsterijstie jïh klaerijste. <em type="bold">Goltelidh </em>musihkem, dikth, laavlomh jïh vuelieh maehtieh skraejriem vedtedh laavloemasse jïh daanhtsose, jïh ektievoetem jïh aavoem sjugniedidh. <em type="bold">Hepsiehtidh jïh maejstedh </em>åehpies beapmoeh jïh jovkemesh maehtieh damtijimmiem jïh vihtiestimmiem vedtedh. Seammalaakan maahta gelliej jeatjah hopsenassi jïh smaahki bïjre årrodh mejtie aarebistie damta. <em type="bold">Damtedh </em>baahkem jïh tjåetskemem, tyjjh, dueljieh jïh ij goh unnemes njaltjam doehtedimmien tjïrrh maehtieh mojhtesh gåaskodh jïh vihtiestimmiem vedtedh. <em type="bold">Svihtjedh </em>mojhtesh gååske, jïh båeries tjiehpiesvoeteh maehtieh vååjnesasse båetedh åehpies tsiehkine, goh gosse daajjem deaptjoeminie, guelpiem sööpeminie, kreekigujmie gïehtele jallh dagke daanhtsohte. Viehkine sjïehteladtedh ovmessie darjoemidie mah fïereguhtese sjiehtieh, dellie lïhke fuelhkie jïh mubpieh maehtieh viehkiehtidh dååjresh sjugniedidh mah damtijimmiem jïh vihtiestimmiem vedtieh. Daate maahta jïjtjedomtesem lutnjedh. <em type="bold">Ræhpasvoete </em>Ræhpasvoeten tjïrrh fuelhkien, voelpi, kraannaj jïh åahpetji vööste aelhkebe sjædta goerkesem åadtjodh tseahkan. Aaj fuelhkie jïh viermie daajroem demensen bïjre daarpesjieh juktie maehtedh viehkiem jïh dåarjoem vedtedh aarkebiejjien. Mubpieh råakedh mah leah plearoeh tsiehkesne, jïjtsh dååjrehtimmiej bïjre soptsestidh jïh mubpiej dååjrehtimmiej bïjre govledh lea vihkeles gellide lïhke fuelhkide. Dovne healsoe- jïh hoksedïenesjh jïh jïjtjevyljehke siebrieh faalenassh utnieh. Lïhkefuelhkieskuvlh jïh soptsestimmiedåehkieh leah vuesiehtimmieh naan såarhts sijjide gusnie lïhke fuelhkie maahta hijven raerieh åadtjodh jïh sinsitneste lïeredh. Faalenassine jïh dïenesjinie lea vihkeles fïereguhten maadtoem, jieledevuekiem jïh aerpievuekieh våaroeminie utnedh. Daajroe almetjen histovrijen jïh kultuvren bïjre stoerre aarvoem åtna juktie maehtedh hoksem jïh darjomh vedtedh fïereguhtese mah mïelem vedtieh. </p>
</body></document>
