<document xml:lang="sma" id="no_id"><header><title>Reaktah jïh dïenesjh</title><genre code="facta"/><author><person firstname="" lastname="Nasjonal kompetansetjeneste for Aldring og helse" sex="unknown" born="" nationality=""/></author><year>2019</year><wordcount>860</wordcount><conversion_status type="standard"/><availability><license type="standard"/></availability><origFileName>https://aoh-prod.s3.amazonaws.com/documents/Tema-aarhke_Reaktah_j%C3%AFh_d%C3%AFenesjh_s%C3%B8rsamisk_MKtzLIw.pdf</origFileName><parallel_text xml:lang="nob" location="rettigheter_og_tjenester.pdf"/><parallel_text xml:lang="sme" location="vuoigatvuodat_ja_balvalusat.pdf"/><parallel_text xml:lang="smj" location="riekta_ja_dievnastusa.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Gosse akte almetje demensediagnovsem åådtje jïh dan gaavhtan viehkiem daarpesje, gellie reaktah sijhtieh sjyöhtehke årrodh dovne skïemtjijasse jïh lïhke fualhkan. Golme laakh leah joekoen vihkeles gosse lea stuvremen bïjre skïemtjijen reaktijste jïh healsoedïenesjen dïedti jïh åeliedimmiej bïjre: ▪ Skïemtjije- jïh utnijereaktalaake ▪ Healsoe- jïh hoksedïenesjelaake ▪ Sjïerehealsoedïenesjelaake</p>
<p><em type="bold">Skïemtjije- jïh utnijereaktalaake </em>– Buerkeste mah reaktah akte almetje åtna healsoe- jïh hoksedïenesjidie – maahta reaktah årrodh dovne staeriesdåakteren, tjïelten jïh skïemtjegåetien luvnie. Akte reakta daerpies bïevnesh åadtjodh aktene hammosne mah leah sjïehtedamme skïemtjijen kultuvre- jïh gïeletseahkan ihke skïemtjije edtja sisvegem bïevnesinie guarkedh. Healsoebarkijh mah saemiestieh jallh toelhke maehtieh gujht daerpies råajvarimmieh årrodh juktie daam reaktam illedh skïemtjijidie saemien kultuvre- jïh gïelemaadtojne. Saemielaaken § 3-5 reaktam vadta viehkiem åadtjodh saemien gïelesne dastegh dam sæjhta, voenges jïh regijonaale byögkeles healsoe- jïh sosijaaleinstitusjovnine saemien reeremedajvesne. <em type="bold">Healsoe- jïh hoksedïenesjelaake </em>- Buerkeste gaskem jeatjah mah healsoe- jïh hoksedïenesjh tjïelte edtja faalehtidh. <em type="bold">Sjïerehealsoedïenesjelaake </em>–Buerkeste maam dïedtide sjïerehealsoedïenesje åtna, gaskem jeatjah skovhten bïjre skïemtjegåatan jïh gosse lea skïemtjegåetesne . <em type="bold">Dïenesji bïjre syökedh </em>▪ Almetje maahta jïjtje syökedh tjïelten dïenesji bïjre ▪ Lïhke fuelhkie maahta syökedh jis luhpiedimmie gååvnese ▪ Akte nammoehtamme åelie maahta reaktam utnedh syökedh bielelen luhpiedimmie </p>
<p>Almetjh demensine, seammalaakan goh gaajhkh jeatjebh, reaktam utnieh daerpies dïenesjh åadtjodh dovne tjïelteste jïh sjïerehealsoedïenesjistie. Fïereguhten daerpiesvoete stuvrie mejtie dïenesjidie almetje reaktam åtna</p>
<p>Dïenesjidie sjïerehealsoedïenesjen sisnjelen, mah eah leah faahketji viehkie, lea daerpies saehtieminie dåaktaristie jallh jeatjah sjïeredåaktaristie. Akte almetje mij tjïelten dïenesjh daarpesje maahta jïjtje syökedh dej dïenesji bïjre mejtie vaajtele. Seammalaakan akte nammoehtamme åelie maahta darjodh mij mandaatem åtna dennie persovneles suerkesne. Aaj jeatjebh maehtieh dïenesji bïjre syökedh utniji åvteste, vuesiehtimmien gaavhtan lïhke fuelhkie, men dellie akte tjaaleldh luhpiedimmie tjuara gååvnesidh dehtie almetjistie man åvteste syökoe. Jalhts luhpiedimmie ij gååvnesh, akte ohtseme dïenesji bïjre utnijen lïhke fuelhkeste sæjhta åajvahkommes krïevedh tjïelte dïedtem åådtje goerehtidh mejtie daerpies dïenesjigumie. Jis utnije ij sïjhth dejtie dïenesjidie dåastodh mejtie tjïelte veanhta lea daerpies, tjïelte ij maehtieh dej dïenesjigujmie nïerhkedh bielelen akte sjïere reaktavåarome gååvnese. Gellie dïenesjefaalenassh edtjieh gååvnesieh gaajhkine tjïeltine, mearan jeatjah faalenassh maehtieh jeerehtidh tjïelteste tjïeltese. Tjïelten lea dïedte bïhkedimmiem vedtedh, jïh dovne skïemtjije jïh lïhke fuelhkie maehtieh govlesadtedh tjïeltine juktie bïevnesh jïh viehkiem åadtjodh dïenesji bïjre syökedh. Gosse lea syökeme dïenesji bïjre hïejmesne, jallh skïemtjegåetiesijjien bïjre mij bijjelen 14 biejjieh vaasa, tjïelte edtja nænnoestimmiem darjodh mij seedtesåvva ohtsijasse. Jis guhkebe vaasa goh aktem askem ohtsemem gïetedidh, edtja åvtelhbodti vaestiedassem seedtedh gusnie veanhtadamme gïetedimmietïjje tjåådtje. Tjïelte nænnoste mah dïenesjh fïereguhte skïemtjije edtja utnedh, men skïemtjije edtja govlehtoevedh, jïh dïenesjefaalenasse edtja dan gåhkese gåarede dorjesovvedh skïemtjijinie ektine. Jis skïemtjije ij jååhkesjimmiemaahtoem utnieh, skïemtjijen lïhkemes fuelhkie reaktam åtna viehkine årrodh skïemtjese. <em type="bold">Sjyöhtehke dïenesjh/faalenassh </em>Daah dïenesjh jïh faalenassh maehtieh sjyöhtehke årrodh, men aaj jeatjah faalenassh mah maehtieh vadtasovvedh: </p>
<p>Hammoedamme Healsoe- jïh sosijaalegoevtesistie, Finnmaarhken Fylhkenålma jïh filmen sjïekenisnie Demense jïh reaktah (2015) Båarastimmie, hammoedamme Healsoe- jïh sosijaalegoevtesistie, Vestfolden Fylhkenålma.</p>
<p><em type="bold">Salkehtimmie jïh diagnovsebïejeme demenseskïemtjelasseste </em>dorjesåvva åajvahkommes staeriesdåaktaristie, men aaj sjïerehealsoedïenesjisnie. <em type="bold">Dæjpeles viehkie </em>maahta viehkie årrodh hïejmesne goh bïssedh jallh maalestahkh sjïehteladtedh. Dïhte tjïelte man sisnie skïemtjije orre maahta bievnedh mah faalenassh tjïelte åtna. <em type="bold">Vïehkesjimmie </em>maahta vadtasovvedh dejtie mah joekoen leevles hokselaavenjassh utnieh. Vïehkesjimmie sæjhta jeenjemasth årrodh skïemtjije åådtje skïemtjehïejmesne årrodh aktem åenehks boelhkem, guktie lïhke fuelhkie hokselaavenjasside slyöhpoe aktem boelhkem. <em type="bold">Dåarjoehtæjja </em>lea akte faalenasse almetjidie mah viehkiem daarpesje mubpiej almetjigujmie årrodh jïh meatan årrodh kultuvrelle dååjresinie. <em type="bold">Hïejmesujhteme </em>maahta viehkie gåetesne årrodh vuesiehtimmiem gaavhtan saejrieh jurjedh jallh bådtjah vedtedh jallh jeatjah healsoeviehkie skïemtjijidie mah eah jïjtjh maehtieh healsoedïenesjisnie mïnnedh. <em type="bold">Skïemtjehïejmesijjie </em>sæjhta jeenjemasth sjyöhtehke årrodh easkah gosse skïemtjije sujhtemem daarpesje abpe dygnem jïh ij gosse ij leah vielie jearsoes dïenesjh hïejmesne vedtedh. <em type="bold">Fysioterapije </em>maahta daerpiesvoeten mietie vadtasovvedh skïemtjijen hïejmesne, fysioterapijen lokaaline jallh skïemtjehïejmesne. <em type="bold">Baeniehealsoedïenesjh </em>jïh hijven njaelmiehealsoe leah vihkeles gaajhkesidie, aaj almetjidie demensine. Hijven baeniestaatuse maahta heerredidh olles skïemtjije vaejvieh åadtjoeh jïh dusmies domth, dåeriesmoerh beapmojne åadtjoeh jïh stråarkan domth. Skïemtjih mah hïejmesujhtemem åadtjoeh mij bijjelen golme askh ryöhkoe, jïh skïemtjijh mah skïemtjehïejmesne årroeh, reaktam utnieh namhtah baeniebåehtjierdimmiem åadtjodh. Voenges baeniehealsoedïenesje maahta vielie bïevnesh vedtedh. </p>
<p><em type="bold">Sjïerehealsoedïenesjh </em>leah sjyöhtehke gosse almetjh demensine healsoedïenesjh daarpesjieh mah eah tjïeltesne vadtasovvh. Dellie skïemtjije edtja saehtemem åadtjodh sjïerehealsoedïenesjasse. <em type="bold">Hoksebaalhka </em>maahta vadtasovvedh lïhke fualhkan jïh mubpide mah joekoen leevles hokselaavenjassh utnieh akten almetjasse skïemtjelassine jallh funksjovnegiehpiedimmine, v.g. demense. Tjïelte vuarjesje mejtie hoksebaalhka lea akte eensi jïh maereles faalenasse, jallh mejtie edtja buerebh jeatjah dïenesjh faalehtidh. <em type="bold">Individuelle soejkesje </em>akte reakta skïemtjijidie mah guhkies jïh iktedamme dïenesjh daarpesjieh jienebi gïehtelimmijste. Skïemtjijh mah individuelle soejkesjem sijhtieh maehtieh tjïeltine gaskesadtedh. Skïemtjine årrodh, jallh hoksem vedtedh akten almetjasse mij lea skïemtjine , maahta aaj reaktam vedtedh jeatjah ekonomeles dåarjoeöörnegidie. Datne maahta NAV:ine gaskesadtedh juktie vielie bïevnesh åadtjodh maadthdåarjoen jïh viehkiedåarjoen bïjre. daate lea dåarjoeh mah maehtieh vadtasovvedh lissiemaaksojne mah leah skïemtjelassen gaavhtan, jïh sjïere sujhteme- jïh vaaksjomedaerpiesvoetine. TT-kåarhte akte öörnege mij maahta giehpebe skovhtem vedtedh. Ij leah akte reakta. Fylhkentjïelte jallh tjïelte maahta vielie bïevnesh öörnegen bïjre dov fylhkesne. <em type="bold">Laejhtemenuepie </em>Dastegh åhtsa jïh ij dejtie dïenesjidie åadtjoeh mejtie veanhta satne daarpesje, maahta dam laejhtedh. Edtja voestegh laejhtemem seedtedh tjïeltese. Jis ij tjïelte sov sjæjsjalimmiem jarkoeh jïh faalenassem vedtieh maam skïemtjije vaajtele, tjïelte edtja laejhtemem fylhkenålmese seedtedh. Dastegh almetje lea saahteme sjïerehealsoedïenesjasse jïh nyöjhkemem åådtje, maahta akten orre vuarjasjimmien bïjre birredh. Dastegh jienebh gyhtjelassh demensen jïh reaktaj bïjre, åtna maahta gaskesadtedh tjïeltine, skïemtjije- jïh utnijetjirkijinie jallh fylhkenålmine juktie vielie bïevnesh åadtjodh. </p>
</body></document>
