<document xml:lang="sma" id="no_id"><header><title>HIJVEN AALKOE GOVLEMEABPARAATINE</title><genre code="facta"/><author><unknown/></author><year>2015</year><wordcount>5156</wordcount><conversion_status type="standard"/><availability><license type="standard"/></availability><parallel_text xml:lang="sme" location="en_god_start_med_hoereapparat_sme.pdf"/><parallel_text xml:lang="smj" location="en_god_start_med_hoereapparat_smj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">ÅVTEBAAKOE </em>Daate akte gærja dutnjien mij nåakelaakan gåvla. Mejtie aadtjen vueptiestamme datne nåakebelaakan govlh, jallh nåakelaakan govleme aktem bodtem, dellie maahtah gellie gyhtjelassh utnedh. Daate gærja maahta dutnjien jïjnjh vaestiedassh vedtedh dan bïjre maam govlemen bïjre onterdh. </p>
<p>Man åvteste nåakelaakan govlem? Naan jeatjebh seamma tsiehkesne gååvnesieh mejgujmie maahtam soptsestidh?</p>
<p>Govlemeabparaate namhtah? Guktie edtjem bööremeslaakan bearkadidh mubpiejgujmie ektine? Maam daelie darjoem?</p>
<p>Jis vielie onterdh, men mïsse ij vaestiedassem daesnie gaavnh - ih edtjh bïlledh vielie bïevnesi jïh viehkien bïjre birredh. Datne govlehtallemebïevnesh gaavnh ïedtjeladtjesie-bride, viehkievierhtiejarngide, govlemeabparaat-edeellijidie jïh govlemejarngide dejnie minngemes sæjrojne gærjesne. Daesnie jeenjesh mah sijhtieh jïh maehtieh datnem viehkiehtidh!</p>
<p>Gæjhtoe audiograafe Gøril Haukøyse jïh govlemeabparaateutniejidie Marte O. Vale jïh</p>
<p>Jorunn Fredheim dej åajvoeh dåarjojh åvteste daan gærjese.</p>
<p>Bïevnesematerijelle govlemeabparaatedeelliji-jstie jïh produsentijste, utnijesiebrieh jïh NAV lea dåarjoem vadteme juktie daam gærjam darjodh.</p>
<p>Bæjhkoehtamme siebrijste Hørselhemmedes</p>
<p>Landsforbund (HLF) jïh Norsk Audiografforbund (NAF) aktene lïhke laavenjostosne govlemegoevtesinie siebresne</p>
<p>Leverandørforeningen helsesektoren (LFH).</p>
<p>Oslo,njoktjen 2006 (staeriedamme ruffien 2015)</p>
<p>Jïjnjh domtesh maehtieh båetedh gosse govle-mem dassa. Naaken sårkoem demtieh gosse aktem dan vihkeles daajem dassa. Måerie akte seamma sïejhme domtese, jïh naaken tuhtjieh lea ovreakta raaktan sijjieh edtjieh nåake govleminie dåårresidh. Såemies almetjh oktegh domtoeh dan åvteste geervebe sjïdteme mubpiejgujmie soptsestidh, mearan jeatjebh nyöjhkoeh dah govlemem dasseme.</p>
<p>Tjoejem govlem, men im guarkah mij jeahtasåvva. Ij leah vielie seamma aelhkie meatan årrodh mubpiejgujmie soptsestidh.</p>
<p>Jabjoeh jïh ålkoestamme domtem.</p>
<p><em type="bold">Skraejrie </em></p>
<p>Vihkeles datne jïjtje skraejriem åtnah govle-meabpaaatine aelkedh. Jïjtje tjoerh sïjhtedh aelkedh viehkiedïrregem nuhtjedh, jïh ij ajve dan åvteste dov lïhkemes fuelhkie jeahta datne dam daarpesjh. Jis govlemeteeste vuesehte datne nåakelaakan govlh, dellie akte aevhkie dan varke govlemeabparaatine aelkedh goh gåarede.</p>
<p>Akte dejstie vihkielommes fåantojste dïsse lea govlemesysteeme tjuara tjoejem åadtjodh juktie</p>
<p><em type="bold">Vuejnieh åvtese </em></p>
<p>Maahta stoerre jïh smaave haestemh sjïdtedh gosse govlemem dassa. Sijjeste viertiestidh guktie jielede daelie sjïdteme dejnie tïjjine gosse hijvenlaakan govlih, maahta væjsehke årrodh tjelmide utnedh dejnie hijven raerine dejtie haestiemidie mejtie dåastoeh goh govlemeheaptoes. Nuhtjh vierhtide dov bïjre.</p>
<p>Gihtjh viehkien jïh raerien bïjre faagealmetjijstie jïh jeatjah utniejijstie. Vaeltieh meatan fuelhkiem jïh voelpetjidie.</p>
<p type="listitem">Mijjieh golme raerieh tjöönghkeme mejtie maahta hijven årrodh meatan utnedh:</p>
<p type="listitem">Meatoeh jïjtsadth  datne nåakelaakan govlh.</p>
<p type="listitem">Årroeh eerlege! Soptsesth mubpiejgujmie    datne nåakelaakan govlh.</p>
<p type="listitem">Datne edtjh krïevenassh bïejedh dov   byjreskasse. Dah edtjieh datnem krööhkedh,    guktie datne damth datne akte seamma      stoerre bielie soptsestimmeste jïh   ektievoeteste goh akte mij iemielaakan gåvla.</p>
<p><em type="bold">KAPIHTELE 1: </em></p>
<p><em type="bold">AKTE ORRE AARKEBIEJJIE </em></p>
<p>Bieljie akte geerve årgaane dovne hammoen bïjre jïh guktie fungerede. Jïjnje edtja steammadidh ihke mijjieh edtjebe hijvenlaakan govledh, jïh jïjnje mij maahta tsevtsedh ihke mijjieh maehtebe nåakebe govlemem åadtjodh. Gosse nåakelaakan gåvla dellie dïhte maahta gïeleevtiedimmiem tsevtsedh jïh guktie mijjieh buektiehtibie mubpiejgujmie baakoejgujmie soptsestidh. Bieljie lea juakasovveme golme bieline; ålkoebieljie, gaskebieljie jïh sisnjeldsbieljie. Bieljie tjoejebaaroeh bæjjese vaalta byjreskijstie. Daah tjoejebaaroeh guhkiebasse sedtesuvvieh aajlese gusnie toelhkestamme sjædta goh tjoeje.</p>
<p><em type="bold">Ålkoebieljie </em></p>
<p>Ålkoebieljesne bieljiemuslinge jïh bieljieraejkie.</p>
<p>Tjoejebaaroeh feengkesuvvieh bieljiemuslingeste jïh foeresjamme sjidtieh bieljieraejkien tjïrrh tråammaskïelten gåajkoe, mij lea bieljieraejkien</p>
<p><em type="bold">Gaskebieljie </em></p>
<p>Gaskebielije akte onne tjiehtjele gusnie voejnge, tråammaskïeltine dennie aktene gietjesne jïh dejnie gaavnjeres klaasine dennie mubpene.</p>
<p>Dej gaskem golme bieljieskaadterh mej nommh ambolte, vietjere jïh stigbøyle. Gosse tjoejebaaroeh tråammaskïeltem dievviedieh dïhte langkese, jïh bieljieskaadterh aelkieh svihtjedh.</p>
<p>Daate svihtjeme jåarhka goh svihtjeme tjaetsesne sisnjeldsbieljesne dan gaavnjeres klaasen tjïrrh.</p>
<p><em type="bold">Sisnjeldsbieljie </em></p>
<p>Sisnjeldsbieljesne tjaetsie jïh vååjnoe goh gyhtselengåetie. Aktene membramesne medtie 30.000 onnohtje voepteceellah mah aelkieh svihtjedh gosse tjoejelankasimmie tjaetsiem svihtjedahta. Daate svihtjeme elektrihkeles signaalh sjugnede voepteceellijste govlemeneervese.</p>
<p><em type="bold">KAPIHTELE 2: </em></p>
<p><em type="bold">GUKTIE BIELJIE JÏH GOVLEME </em></p>
<p><em type="bold">FUNGERADIEH Daennie kapihtelisnie maahtah vielie lohkedh guktie bieljie jïh </em><em type="bold">govleme fungeradieh. </em></p>
<p><em type="bold">Mij mænngan heannede? </em></p>
<p>Govlemeneerva dejtie elektrihkeles signaal-ide govlemejarngese seedtie aajlesne. Easkah daesnie tjoeje mïelem vadta, jïh viertiestamme sjædta tjoejigujmie mejtie aarebi govleme. Åehpies tjoejh guarkebe, ovnohkens tjoejh maehtieh mijjem jueriedisnie darjodh. Dotkeme vuesehte govle-mejarnge 6 -8 våhkoeh daarpesje tjoejeguvvine haarjanidh. Maahta hijven årrodh daejredh jis edtjh aelkedh govlemeabparaatine haarjanidh.</p>
<p><em type="bold">JOEKEHTS SÅARHTS GOVLEMETEEHPEMH </em></p>
<p>Gellie fåantoeh gååvnesieh man åvteste govleme nåakebe sjædta. Mearan muvhth leah reakad-amme nåakebe govleminie, muvhth maehtieh nåake govlemem åadtjodh mænngan jieliedisnie.</p>
<p>Doh ellen jeanatjommesh gujht nåakebelaakan guvlieh gosse båarasåbpoe sjidtieh. Guktie almetjh govlemeteehpemem dååjroeh lea joekehts almetjistie almetjasse. Göökte almetjh seamma govlemesïevine maehtieh dan åvteste dåeriesmoeride, mah leah govlemeteehpemasse ektiedamme, joekehtslaakan dååjredh.</p>
<p><em type="bold">Mekanihkeles govlemeteehpemh </em></p>
<p>Akte mekanihkeles govlemeteehpeme sæjhta jiehtedh akte skaara lea sjïdteme desnie gusnie tjoeje edtja dan sisnjelds bieljese vuelkedh. Jïjnje gaessie, raejkie tråammaskïeltesne, tjaetsie gaskebieljesne jallh måara sjïdteme gaskebieljesne mij ij leah iemie, leah såemies dejstie fåantojste man åvteste mekanihkeles govlemeteehpemem åådtje.</p>
<p>GUKTIE TJOEJEM DÅÅJROE</p>
<p>Gosse tjoejem darjobe dellie molekylh elmesne aelkieh svihtjedh jïh gaevieh sjugniedieh.</p>
<p>Frekvense lea låhkoe gaevijste fïerhtene se-kundesne jïh möölesåvva Hertzine (Hz). Siegkies tjoejh gellie gaevieh utnieh fïerhtene sekundesne, jïh mïrhke tjoejh vaenie gaevieh utnieh fïerhtene sekundesne. Akte iemie bieljie maahta govledh 20</p>
<p>Hz - 20 000 Hz (amma 20 gaeviej raejeste fïerhtene sekundesne 20 0000 gaeviej raajan fïerhtene sekundesne). Åejviesijjie soptsestæmman lea gaskem 500 Hz jïh 4000 Hz. Sïejhme mijjieh voestegh dassebe såemies dejstie siegkies tjoejijste gosse båarasåbpoe sjïdtebe. Aktene soptsestimmesne daate sæjhta jiehtedh konsonaanth gaarvenieh, dan åvteste dah leah dejnie jollebe frekvensesijjine. Gosse konsonaanth aktede baakoste gaarvenieh maahta geerve sjïdtedh dam guarkedh.</p>
<p>VOLUME</p>
<p>Tjoejen vieksiesvoete möölesåvva desibelesne (dB). Akten iemie bieljien govlemenjieptjie lea 0-20 dB, jïh vaejvienjieptjie lea medtie 120 dB. Iemie soptsestimmie lea 65 -75 dB.</p>
<p><em type="bold">Sensorinevrale govlemeteehpemh </em></p>
<p>Jis akte skaara dennie sisnjelds bieljesne dellie sensorinevrale jallh nevrogene govlemeteeh-peme gohtjesåvva. Akte sensorinevrale govlem-eteehpeme lea ihkuve, jïh dam maahta sveekes båehtjierdidh operasjovnine jallh bådtjajgujmie, men maahta hijven viehkiem åadtjodh govlemea-bparaateste. Datne maahtah heerredidh govleme sagke nåakebe sjædta jis tjarke gijjiem slyöhph.</p>
<p>Aktine sensorinevrale govlemeteehpeminie maahta geerve årrodh soptsestimmiem govledh jis jïjnje gijjie duekesne. Såemies siegkies tjoejh, goh ledtielaavlome, maehtieh eevre gaarvanidh jïh datne tjoerh daamtaj birredh doh mubpieh mubpesth jiehtieh maam jiehtieh, dan åvteste govloe goh gaajhkesh måaveldeminie. Aajla gidtjh ij gaajhkh tjoejh jïh frekvensh vueptesth mah leah daerpies juktie tjoejese mïelem vedtedh.</p>
<p><em type="bold">Göökte illustrasjovnh: </em></p>
<p>Dov audiograafen luvnie datne åådtjeme - jallh sïjhth åadtjodh - aktem audiogrammem mij aktem grafihken bijjieguvviem vadta dov govlemen bïjre.</p>
<p>Datne maahtah audiogrammem viertiestidh daej guvviejgujmie juktie lissiehtamme goerkesem åadtjodh maam dov govlemeteehpeme sæjhta jiehtedh. Daah guvvieh aaj maehtieh hijven viehkiedïrreginie årrodh ihke fuelhkie jïh voelph edtjieh vielie dov govlemeteehpemistie guarkedh.</p>
<p><em type="bold">Bieljie-njuenie-tjeapohke-spesialiste (BNT) </em></p>
<p>Åajvahkommes dov staeriesdåaktere datnem akten bieljie-njuenie-tjeapohke-spesialistese (BNT-dåaktere) seedtie. Dïhte dov bieljieh goerehte.</p>
<p>Såemies BNT-spesialisth aktem audiograafem utnieh mij govlemeteestem vaalta jïh govlemeapbaraath sjïehtede, mearan mubpieh tjuerieh datnem guhkiebasse seedtedh dov gietskemes govlemejarngese.</p>
<p><em type="bold">Govlemejarnge </em></p>
<p>Doh ellen jeanatjommesh skïemtjegåetieh aktem govlemejarngem utnieh goh akte bielie bieljie-njuenie-tjeapohke-goevtesistie, dov staeriesdåaktere maahta datnem dohkoe seedtedh. Daesnie maehtieh gaskem jeatjah govlemistie, diagnovsem buektedh - jïh datne åadtjoeh govlemeabparaath pryövedh.</p>
<p>Govlemejarngesne maahtah gaskesadtedh bieljie-njuenie-tjeapohke-spesialistine, audiograafigujmie, audiopedagogigujmie jïh audioingeniöörigujmie.</p>
<p><em type="bold">Audiograafe </em></p>
<p>Audiograafh aktem vihkeles råållam utnieh govlemehoksen sisnjelen. Doh vihkielommes barkoesuerkieh leah govlemem salkehtidh jïh (re)habiliteradimmie govlemeheaptoes almetjijstie.</p>
<p>Dan sisnie salkehtimmie daerpiesvoeteste, sjïehtedimmie govlemeabparaatijste jïh teknihkeles viehkiedïrregijstie, bïhkedimmie, ööhpehtimmie jïh råajvarimmieh mah heerredieh mij akt govleminie</p>
<p><em type="bold">KAPIHTELE 3: </em></p>
<p><em type="bold">GIE MAAHTA VIEHKIEHTIDH? Daennie kapihtelisnie aktem bijjieguvviem åadtjoeh dehtie viehkiea- </em><em type="bold">bparaateste mij dov bïjre gååvnese. Muvhth dejstie dagke joe vuepti- </em><em type="bold">estamme? </em></p>
<p><em type="bold">Audiopedagoge </em></p>
<p>Audiopedagoge maahta datnine soptsestidh, dutnjien bïevnesh jïh strategijh vedtedh guktie govlemeteehpeminie jieledh. Maahtah gaskem jeatjah viehkiem åadtjodh guktie edtjh haarjanidh fuelhkine govlesadtedh. Jis daerpies barkoesijj-esne jallh skuvlesne sjïehteladtedh, audio-pedagoge maahta datnem dejnie viehkiehtidh.</p>
<p>Såemies audiopedagogh aaj goltelimmiehaar-janimmine gïehtelieh utniejidie dovne govlemeabparaatine jïh cochlea implantaatine.</p>
<p><em type="bold">NAV Viehkiedïrregejarnge </em></p>
<p>Gaajhkesh mah ihkuve govlemeteehpemem utnieh, maehtieh ohtsedh viehkiedïrregh namhtah löönedh</p>
<p>NAV Viehkiedïrregejarngeste. Tjuara ohtsemem tjaeledh jïjtse goeresne NAV:ste mah gååvnesieh sijjesne www.nav.no, nuelesne <span type="quote">“Hørselshjelpe-midler”</span>. Audiograafe, govlemeviehkie jïh NAV viehkiedïrregejarnge maehtieh datnem viehkiehtidh viehkiedïrregh ohtsedh. NAV Viehkiedïrregejarnge fïerhtene fylhkesne.</p>
<p><em type="bold">Tjïelten govlemeviehkie </em></p>
<p>Gaajhkh tjïelth dïedtem utnieh govlemeviehkiem utnedh mij maahta datnem viehkiehtidh gaskem jeatjah ohtsemidie dievhtedh, pryövedh jïh lïerehtidh guktie viehkiedïrregidie nuhtjedh.</p>
<p><em type="bold">Plïerehke </em></p>
<p>Akte plïerehke lea akte almetje mij guhkiem govlemeabparaatem nuhtjeme jïh mij sov govle-meteehpemem jååhkesjamme, jïh buektiehtamme vaane sjïdtedh sov govlemeabparaatine, jïh maahta mubpieh viehkiehtidh seamma tsiehkesne.</p>
<p>Dïhte almetje lea tjïrrehtamme Hørselhemmedes</p>
<p>Landsforbunden (HLF) lïerehtimmieprogrammem plïerehkidie. Maahtah HLF:ine govlesadtedh juktie vielie bïevnesh åadtjodh plïerehkefaalenassen bïjre dov lïhkebisnie.</p>
<p><em type="bold">Statped </em></p>
<p>Statped tjïeltide viehkehte mah dïedtem utnieh ihke govlemeheaptoes almetjh lïerehtimmesne maanagïertesne jïh skuvlesne dam sjïehteladtemem åadtjoeh mïsse krïevenassh utnieh.</p>
<p><em type="bold">Skuvlh jïh maahtoejarngh </em></p>
<p>Muvhth skuvlh jïh maahtoejarngh gååvnesieh gusnie viehkiem jïh ööhpehtimmiem faalehtieh bieljehts almetjidie jïh maanide jïh noeride mah nåakelaakan guvlieh. Muvhth maahtoejarngh aaj kuvsjh jïh ööhpehtimmiesoejkesjh utnieh geerve almetjh mah nåakelaakan guvlieh.</p>
<p><em type="bold">NAV </em></p>
<p>Jis dåeriesmoerh åadtjoeh dov barkoetsiehkine govlemeheaptoen gaavhtan, maahta govlesadtedh dov barkoevedtiejinie, mij dov voenges NAV-kontovrine ektine, gaskesem öörnede barkoeraeriestimmiekon-tovrine (ARK) dov fylhkesne jis daerpies. Maahtah aaj jïjtje govlesadtedh NAV:ine jïh ARK:ine. Muvhti veajkoej sæjhta viehkien mietie gihtjedh NAV maahtoejarngeste sjïehteladtemasse jïh meatanårroemasse.</p>
<p><em type="bold">Govlemeabparaatedeellijh </em></p>
<p>Govlemeabparaatedeellijh maehtieh dutnjien bïevnesh vedtedh ovmessie govlemeabparaati jïh jeatjah viehkiedïrregi bïjre. Vuartesjh govlesadtemebïevnesh gærjan minngielisnie.</p>
<p><em type="bold">Govlemeheaptoji Rijhkesiebrie (HLF) </em></p>
<p>Govlemeheaptoji Rijhkesiebrie (HLF) lea ïedtjeladtjesiebrie dejtie mah govlemeheaptoes, bieljehts sjïdteme, CI-operaradamme, almetjh mah barkeminie, eejhtegidie bieljehts maanide, dejtie mah tinnitusem jïh méniérem utnieh. Datne maahtah vielie HLF:n bïjre lohkedh 6. kapihtelisnie.</p>
<p>Datne govlesadtemebïevnesh gaavnh muvhtide bielide daehtie viehkieabparaateste gærjan minngiebielesne.</p>
<p><em type="bold">Mij akte govlemeabparaate? </em></p>
<p>Akte govlemeabparaate lea akte onnohtje tjoejedalhketje. Desnie akte energijegaaltije, mikrofovne, forsterkere jïh høytalere.</p>
<p>Govlemeabparaate åtnasåvva juktie tjoejeguvviem nænnoesåbpoe darjodh jïh dan åvteste govlesadtemem bueriedidh. Tjoeje bæjjese feengkesåvva mikrofovnen tjïrrh, jïh tjoejebaaroeh elektrihkeles signaalide jorkesieh. Akte onne forsterkere signaalen intensiteetem lissehte, åvtelen signaalh vihth jorkesieh akten høytaleren tjïrrh jïh bieljieraejkien sïjse foeresjamme sjidtieh akten høyttaleren tjïrrh.</p>
<p><em type="bold">Geajnoe akten buerebe govlemasse </em></p>
<p>Guhkiem vaasa vaane sjïdtedh govle-meabparaatem nuhtjedh. Datne edtjh vaane sjïdtedh akten orre tjoejegåvvan jïh akten orre teknologijese. Vihkeles datne ih gåajparosth jïh govlemeabparaatem akten skåapen sïjse bïejh-, jalhts ij sjïdth naemhtie guktie datne lih veanhtadamme dallah.</p>
<p><em type="bold">KAPIHTELE 4: </em></p>
<p><em type="bold">MIJ AKTE GOVLEMEABPARAATE? Daennie kapihtelinie buerebe daajroem åadtjoeh mij akte govlemeab- </em><em type="bold">paraate lea, jïh mij lea joekehtsidie dejnie ovmessie abparaatine. </em></p>
<p>MAN ÅVTESTE IJ GOVLEMEAPBARAATE MAEHTIEH</p>
<p>IEMIE GOVLEMEM BÅÅSTEDE VEDTEDH?</p>
<p>Vuesiehtimmien gaavhtan jis bieljiem aktine pianovinie vierteste, dellie fïerhte tovna aaj sov vihties sijjiem åtna gyhtselegåetesne (sisnjelds bieljie). Baajebe måjhtajidh mah skaarah akte pianove maahta åadtjodh. Tangenth maehtieh napkedh, muvhth båajhtoeh tovnah åadtjoeh, muvhth eah gåaredh nuhtjedh gænnah jallh muvhth eah tovnam vedtieh åvtelen guhkiem mænngan dejtie deadteme. Ij maehtieh geerve årrodh guarkedh akte melodije mij spealasåvva aktene dagkeres pianovisnie maahta geerve årrodh damtijidh! Naemhtie bieljine aaj.</p>
<p>Ij leah ajve tjoejen vieksiesvoete mij maahta nåakebe sjïdtedh. Tjoeje maahta mådtsoeh sjïdtedh, maahta geerve årrodh mahte göökte eevre seammaplieres tjoeji gaskem juekedh (vuesiehtimmien gaavhtan s jïh f) jallh maahta geerve årrodh göökte tjoejh joekehtidh jis eevre sinsitnien minngesne båetieh (vuesiehtimmien gaavhtan gosse almetjh varke soptsestieh). Jeenjesh dan åvteste jiehtieh dah guvlieh, dah eah ajve buektehth baakojde joekehtidh.</p>
<p>Govlemeabparaate maahta ajve viehkiehtidh tjoejen vieksiesvoetine mij hiejjiesåbpoe sjïdteme, jïh dam tjarkebe darjodh.</p>
<p><em type="bold">JOEKEHTS SÅARHTS GOVLEMEABPARAATH </em></p>
<p>Jienebh såarhts govlemeabparaath gååvnesieh. Dov audiograafe sæjhta datnem viehkiehtidh dam abparaatem gaavnedh mij bööremes dutnjien jïh dov govlemeteehpemasse sjeahta. Daesnie akte bijjieguvvie dej ovmessie govlemeabparaatigujmie:</p>
<p><em type="bold">Bieljien-duekesne-abparaath (BTE-apparaath) </em></p>
<p>Jïjtjehke govlemeabparaate lea bieljien duekesne.</p>
<p><em type="bold">BTE-abparaate sjïere dorjesovveme dåmhpine. </em></p>
<p>Abparaate bieljien duekesne lea dabranamme akten bieljiedåmhpese aktine plastihkegietjine. Dagkerh såarhts abparaath åajvahkommes telespolem jïh vieksiesvoetekontrollem utnieh. Maahta daejtie abparaatide sjïehtedidh dejtie jeanatjommes govlemeteehpemidie. Daejtie såarhts abparaatide tjoerh bieljiedåmhpah utnedh mah sjïerelaakan dorjesuvvieh dov bealjan. Akte bieljiedåmhpa tjoejem buakta bieljieraejkien sïjse jïh govlemeabparaatem bieljesne stabiliserede.</p>
<p><em type="bold">RITE-abparaate </em>akte BTE-abparaate gusnie høytalere lea bïejesovveme bieljieraejkesne ektiedamme abparaa-tese aktine siegkies ledninginie jïh daamtaj akte sïejhme dåmhpa (dome) sijjeste sjïeredorjeme dåmhpa. Destie abparaate unnebe sjædta jïh såemies akustiske aevhk-ieh vadta gosse høytalere lea bieljieraejkesne. Gåarede sjïeredorjeme dåmhpam aaj utnedh RITE-abparaatide. </p>
<p>Joekehte maalleste maalleste mah dalhketjh, telespole jïh jeatjah reguleradimmienuepieh mah lissine gååvnesieh.</p>
<p><em type="bold">Gaajhke-bieljesne-abparaath </em></p>
<p>Daate lea govlemeabparaath gusnie abpe teknihke lea bïejesovveme akten skaalen sïjse mij bieljieraajkan bïejesåvva. Jearohke bieljien stoeredahkeste jïh man stoerre govlemeteehpeme lea, abparaath maehtieh</p>
<p><em type="bold">Måaradibrehtamme govlemeabparaate </em></p>
<p>Måaradibrehtamme govlemeabparaate (BAHA) lea akte göökte-biehkiesysteeme. Dïhte lea dorjesovveme aktede titaneimplantaateste maam gaalloemåaran sïjse oper-erede bieljien duekesne, jïh jïjtjehke govlemeabparaate mij bïejesåvva implantaatese. Måaradibrehtamme govlemeabparaate åtnasåvva mekanihkeles govleme-teehpemisnie, jïh juktie tjoejem sirtedh gåpmoehbieleste akten bieljehts bealjan. Govlemeabparaate akustiske tjoejem jarkele lankesidie mah sertiestuvvieh dan sisnjelds bealjan implantaaten jïh gaalloemåaran tjïrrh.</p>
<p>Dah mah dagkerh såarhts govlemeabaraath utnieh leah skaarah åådtjeme ålkoebieljesne jïh guhkies gaskebieljieovlemh mah guhkiem vaesieh.</p>
<p><em type="bold">Cochlea implantaate (CI) </em></p>
<p>Cochlea implantaate faalesåvva åajvahkommes govlemeheaptoes almetjidie mah dan stoerre govlemeteehpemh utnieh guktie onne jallh ij naan nuepie gååvnesh soptsesem govledh aktine sïejhme govlemeabparaatine. Akte Cochlea implantaate lea akte geerve govlemeteknihkeles viehkiedïrrege gusnie opererede implantaatem elektrodigujmie dan sisnjelds bieljien sïjse, jïh aktine soptsestimmieprosessorine mij lea bieljien ålkolen. Tjoeje bæjjese feengkesåvva aktede mikrofovneste mij dejtie akustiske signaalide jarka elektrihkeles signaalide tjoejeprosessoresne.</p>
<p>Tjoejeprosessore signaalide seedtie akten spolan tjïrrh implantaaten gåajkoe njaltjan nuelesne. Spola steeresåvva implantaaten bijjelen aktine magnetine.</p>
<p>Implantaate signaalide guhkiebasse seedtie elektrodi gåajkoe sisnjelds bieljesne, mij govlemeneervam tsavtsa. Daate aktem kruepieslaaketje låhkoem vadta iemie tjoejeste, men nuekies hijven ihke skïemtjije gåvla. Vihkeles tjïertestidh almetje tjuara guhkiem haarjanidh goltelidh jis edtja hijvenlaakan govledh CI:ne.</p>
<p><em type="bold">LIJKIEDÏRREGH </em></p>
<p>Dejtie jeanatjommes orre såarhts govlemeabparaatide nuepie gååvnese lijkiedïrregh utnedh, goh dïhte mij goht-jesåvva streamer. Daate sæjhta jiehtedh tjoeje tråarehts sertieståvva govlemeabparaatide, vuesiehtimmien gaavhtan TV:ste, mobijletellefovneste – akten seedtijen tjïrrh. Gosse edtja govlemeabparaatem veeljedh byöroe dam aaj vuarjasjidh, jïh jis orre govlemeabparaatem åtnah maahtah goerehtidh mejtie nuepie gååvnese dag-kerh dalhketjh utnedh dov abparaatese, jïh daarpesjh.</p>
<p>Såemies govlemeabparaath aaj maajhkontrollem utnieh.</p>
<p><em type="bold">GOVLEMEABPARAATEM VEELJEDH </em></p>
<p>Audiograafine ektine edtjh govlemeabparaatem veel-jedh. Mujhtieh govlemeteehpeme lea eevre individuelle, jïh dan åvteste maahta heannadidh dïhte abparaate mij kraannese sjeahta, ij leah seamma hijven dutnjien. Dov audiograafe maahta datnem bïhkedidh naemhtie guktie datne aelhkebelaakan guarkah maam daarpesjh. Gihtjh jïh soptsesth audiograafine, guktie dijjieh maehtede abparaatem gaavnedh mij lea dov daerpiesvoeti mietie.</p>
<p>Daennie prosessesne tjoerh dagke veanhtadidh ab-paraatem gellien aejkien sjïehtedidh, jallh jeatjah såarhts abparaath pryövedh.</p>
<p>SJÏEHTEDIMMIEN SJÏEKENISNIE</p>
<p>GOVLEMEABPARAATESTE , BYÖRH..nuepiem åadtjodh jienebh govlemeabparaath pryövedh....nuepiem åadtjodh haarjanidh....abparaatem dibrehtidh....abparaatem bieljeste vaeltedh....batterijem målsodh....govlemeabparaaten joekehts sjïehtesjimmienuepieh gïetedidh.. bïevnesh åadtjodh .... guktie govlemeabparaate fungerede.... guktie abparaatem reejnedh jïh jurjedh .... maam edtjh darjodh jis abparaate ij fungeredh.... gusnie batterijh åastah.... jïjtjedh govlemetsiehkien bïjre audiogrambuerkiestimmine.... jeatjah govlemeteknihkeles viehkiedïrregi bïjre jïh dagke aaj dejtie pryövedh.... guktie ånnetji ånnetji vaane sjædta govlemeabparaatem nuhtjedh.. bïevnesh åadtjodh.... ïedtjeladtjesiebriej bïjre....kuvsje govlesadtemehaarjanimmien bïjre jïh maam effektide dïhte åtna guktie soptsesem dååjroe.... jeatjah sjyöhtehke instansti bïjre gusnie maahta viehkiem ohtsedh..nuepiem bååstede båetedh gïehtjedæmman/fulkesæmman.... jis mij akt mejnie ih leah madtjeles.... dan guhkiem datne vielie bïevnesh daarpesjh....jis vielie eensi haarjanimmiem daarpesjh govlemeabparaatem nuhtjedh</p>
<p>Maahta væjsehke årrodh dov govlemeabparaatem tjirkedh, dan åvteste datne dïhte mij dïedtem åtna abparaaten åvteste dastegh dïhte irhkesåvva jallh datne dam dassh. Goh lïhtsege siebresne</p>
<p>Hørselshemmedes Landsforbund, åadtjoeh HLF:n</p>
<p>Govlemeapbaraatetjirkemem meatan lïhtsegevoetesne</p>
<p><em type="bold">Åahpenh dejnie orre govlemeabparaatine </em></p>
<p>Gosse govlemeabparaatem dutnjien sjïehtede, dellie bïevnesh åadtjoeh guktie maahtah govle-meabparaatem reguleradidh, batterijem målsodh, nuhtjedh jïh jurjedh, jïh guktie edtjh govlemeab-paraatem dibrehtidh jïh bieljeste vaeltedh.</p>
<p>Hoksh datne åadtjoeh dam pryövedh mearan audigraafesne. Jeenjesh tuhtjieh hijven aktem almetjem meatan utnedh fuelhkeste jallh lïhkemes almetjijstie, guktie jienebh daejtie bïevnesidie åadtjoeh. Gaajhke maam audiograafe dutnjien soptseste, edtja aaj åtnoebïhkedimmesne tjåadtjodh mij govlemeabparaatine båata. Jis læjhkan jueriedisnie mænngan dam audiograafen luvnie govleme, maahtah viehkiem åadtjodh aktede plïerehkistie voengesne (lohkh vielie HLF:n plïerehkeöörnegen bïjre 3. kapihtelisnie).</p>
<p><em type="bold">Aelkieh haarjanimmieprosessem soejmetji </em></p>
<p>Govlemeabparaate sæjhta tjoejh tjarkebe darjodh mejtie ih leah govleme gellie jaepieh, jallh dagke ih gåessie gænnah govleme, jïh sæjhta guhkiem vaasedh dïsse haarjanidh. Hijven jis datne åadtjoeh govlemeabparaatem dan jïjnjem nuhtjedh goh gåarede aalkoelisnie, men luhpie eejehtimmiem vaeltedh gosse sæjloeh. Juktie haarjanidh tjoejigujmie byöroe unnemes govlemeabparaatine vaedtsedh 3-4 tæjmoeh aktene biejjesne. Maahta aaj væjsehke årrodh joeleds byjreskinie aelkedh gåetesne dov luvnie.</p>
<p><em type="bold">KAPIHTELE 5: </em></p>
<p><em type="bold">HIJVEN AALKOE </em></p>
<p><em type="bold">GOVLEMEABPARAATINE Daennie kapihtelisnie maahtah vielie lohkedh guktie datne </em><em type="bold">bööremeslaakan maahtah haarjanidh govlemeabparaatem </em><em type="bold">nuhtjedh. Mijjieh datnem juvnehtibie daan haarjanimmieprosessen </em><em type="bold">bïjre soptsestidh dov audiograafine. </em></p>
<p><em type="bold">Daesnie naan raerieh guktie maahtah </em><em type="bold">haarjanimmine aelkedh: </em></p>
<p><em type="bold">Åahpenh biejjieladtje sïejhme tjoejigujmie </em></p>
<p>Vaedtsieh bïjre jarkan dov hïejmesne jïh damtijh tjoejh mejtie dagke ih leah govleme akten tïjjen.</p>
<p>Gaavnehth aaj gubpede tjoejh båetieh. Åahpenh biejjieladtje tjoejigujmie goh tjaetsie mah gelkieh, paehpere mij kråabjege jïh tellefovneringkeme.</p>
<p>Aalkoelisnie jïjnjh tjoejh sijhtieh jeatjahlaakan govledh, men aellieh tjoeperdh – datne sïjhth varke dejgujmie haarjanidh.</p>
<p><em type="bold">Soptsesth mubpiejgujmie </em></p>
<p>Gosse soptsestibie, dellie jïjnjh geerve tjoejh darjobe. Ohtje barkoes aktem soptsestimmiem dåeriedidh. Aelkieh gåetesne dov luvnie viehkine gïelh goltelidh mejtie datne damth. Pryövh dan mænngan soptsestimmieh goltelidh gusnie ånnetji vielie gijjie. Datne sïjhth varke vueptiestidh mejnie tsiehkine dov govlemeabparaate lea bööremes.</p>
<p>Mujhtieh govlesadtemisnie dovne tsåatskelesvoete, konsentrasjovne jïh kråahpegïele. Datne sïjhth vielie guarkedh gosse ååredæjjam jïh gïetesvihtjemh vuajnah. Årroeh desnie gusnie bööremeslaakan maahtah mubpiej ååredæjjam vuejnedh, jïh aellieh fer guhkede destie.</p>
<p><em type="bold">Goltelh raadijovem jallh vuartesjh tv:m </em></p>
<p>Gosse edtjh raadijovem goltelidh jallh tv:m vuartasjidh, byörh hoksedh gåhkoe gaskem gåhkojne göökte jallh njieljie meeterigujmie jïh bïejh volumem akten daltesasse mij lea iemie jïh sjiehteles mubpide. Jis volumekontrollem govle-meabparaatesne åtnah, dellie dam naemhtie bïejh guktie sjiehteles. Dan lïhkebe datne høytaleren lïhke tjahkesjh jïh dan vaenebe gijjie duekesne, dan buerebe datne govlh. Viehkiedïrregh gååvnesieh mejtie maahtah nuhtjedh gosse vuesiehtimmien gaavhtan edtjh tv:m vuartasjidh.</p>
<p>Jïjnjh govlemeabparaath aktem telespolam sisnjielisnie utnieh mij dorje datne maahtah teles-lyngam nuhtjedh, jallh nuepiem åtnah tråarehts streamerem nuhtjedh. (Lohkh vielie viehkiedïrregi bïjre 7. kapihtelisnie)</p>
<p><em type="bold">Åahpenh joekehts goltelimmiebyjreskigujmie </em></p>
<p>Dan voestes våhkoen mænngan sïjhth åehpies årrodh dej sïejhme tjoejigujmie gåetesne. Dellie maahtah aelkedh govlemeabparaatem nuhtjedh byjresisnie vielie gijjine, vuesiehtimmien gaavhtan barkosne jallh stuerebe sosijaale tjåanghkojne.</p>
<p>Haarjenh tjoejh jallh gïelh olkese veeljedh jïh utnieh fokusem ajve dejtie. Byögkeles sijjine, vuesiehtimmien gaavhtan håalemesavkesne, juvnehtibie datne dan lïhke håalijen tjahkesjh goh gåarede. Restaurantine jallh prïhtjhgåetine lea bööremes tjahkasjidh guktie ååredæjjam vuajnah dejtie mejgujmie soptsesth. Akten gaatan mietie lea gujht annje geerve govledh, gusnie maahta gaajh jïjnje gijjie årrodh.</p>
<p>Jis aalkah haarjanimmine vuesiehtimmien gaavhtan aktene gaskebiejjiesïeltesne jïjnje gijjine, dellie maahtah aktem nåake dååjresem åadtjodh.</p>
<p>Datne maahtah gijjiem jïh stujmiem dååjredh, jïh veerremassen maahta guhkie sjïdtedh åvtelen datne govlemeabparaatem nuhtjh.</p>
<p>MIJJIEH DATNEM JUVNEHTIBIE HAARJANIM-</p>
<p>MINE AELKEDH JOELEDS BYJRESKINIE!</p>
<p><em type="bold">Ahkedh åtnoe </em></p>
<p>Govlemejarnge aajlesne lea eevre jearohke ahkedh skreejremistie. Daate sæjhta jiehtedh datne ih sïjhth nåhtoem utnedh aktede govlemeabparaateste mij ajve åtnasåvva muvhtine.</p>
<p>Juktie bööremes effektem govlemeabparaateste åadtjodh lea dan åvteste vihkeles datne dam jaabnan nuhtjh - naan tæjmoej raejeste biejjieladtje, datne dam dibrehte gosse tjuedtjelh aereden jïh goske åarijh iehkeden.</p>
<p><em type="bold">Vihkeles bååstede bievnedh audiograafese </em></p>
<p>Ihke audiograafe edtja nuepiem utnedh gaavnedh jïh sjïehtedidh dam govlemeabparaatem mij bööremes dutnjien sjeahta, tjoerh saarnodh maam dååjrh. Jis lea mij akt datne ih buektehth, såemies aejkieh datne ih buektehth govledh mij jeahtasåvva jalhts govlemeabparaatem nuhtjh, dellie tjoerh audiograafese saarnodh dan bïjre.</p>
<p>Pryövemeboelhken maahta akte raerie årrodh våålese tjaeledh guktie datne dam dååjrh, guktie maahtah tjïelke bïevnesh vedtedh gosse gïehtjedæmman båata dov audiograafen luvnie.</p>
<p>GORREDH DOV GOVLEMEABPARAATEM</p>
<p>HIJVENLAAKAN</p>
<p type="listitem">Govlemeabparaate låpsoes jïh baahkes sjædta jïh gaessiem åådtje. Daesnie naan dæjpeles raerieh guktie datne maahtah bööremeslaakan dov govlemeabparaatem gorredidh:</p>
<p type="listitem">Aellieh baajh govlemeabparaatem   biejjhguakesne årrodh.</p>
<p type="listitem">Aellieh baajh govlemeabparaatem gåårtesadtedh.</p>
<p type="listitem">Aellieh baajh govlemeabparaatem røntgengïjhkehts    åadtjodh (v.g. baeniedåakteren luvnie).</p>
<p type="listitem">Gosse ih govlemeabparaatem nuhtjh, juvnehtibie    datne batterijesijjiem rïhpesth juktie låpsoesvoetem    gejhkedh jïh olles jæjroeh</p>
<p type="listitem">Gosse ih govlemeabparaatem nuhtjh juvnehtibie    datne iktesth dam aeskien sisnie åtnah mij dåeriedi.</p>
<p type="listitem">Geehth olles tjaetsie govlemeabparaatese båetieh</p>
<p type="listitem">Aellieh galkije tjaetsiem nuhtjh gosse edtjh   govlemeabparaatem jurjedh</p>
<p>Åtnoebïhkedimmesne mij govlemeabparaatem dåeriedi raeriem åadtjoeh guktie edtjh abparaatem jurjedh. Datne maahtah aaj aktine audiograafine jallh plïerehkinie soptsestidh jïh viehkiem åadtjodh.</p>
<p>Gosse aalka nåakebelaakan govledh dellie aaj jeatjahlaakan sjædta meatan årrodh soptsestim-mesne. Maahta geervebe sjïdtedh dåeriedidh mij jeahtasåvva. Maam jeehti? Manne miste guarkeme? Mestie daelie föörhkedieh?</p>
<p><em type="bold">Nænnoestehtieh dam sosijaale viermiem: </em></p>
<p><em type="bold">Govlesadth aktine ïedtjeladtjesiebrine </em></p>
<p>Jis tuhtjh fer jïjnjh haestemh sjïdteme, jallh daarpesjh naakenigujmie soptsestidh mah raaktan guarkah, maahta akte hijven raerie årrodh siebrine Hørselshemmedes Lands-forbunden ïedtjeladtjesiebriejgujmie govlesadtedh.</p>
<p>Gaajhkesh mah jielieminie nåakebe govleminie daejrieh gellie haestemh jijhtieh mænngan govlemem dasseme. Dellie daamtaj viehkehte naakenigujmie soptsestidh - naaken mah dååjreme jallh dååjroeh dam seamma goh datne. Gosse jeatjebh råakh mah nåakelaakan guvlieh sïjhth sosijaale dåarjoem åadtjodh, jïh maahtah hijven raerieh åadtjodh dov tsiehkien bïjre.</p>
<p><em type="bold">Govlemeheaptoji Rijhkesiebrie (HLF) </em></p>
<p>HLF akte ïedtjeladtjesiebrie dejtie mah nåakelaakan guvlieh, bieljehts sjïdteme, eejhtegh govlemeheaptoes maanide jïh dejtie mah tinnitusem jïh menierem utnieh. Siebrien vielie goh 58 000 lïhtsegh jïh lea veartenen stööremes healsoesiebrie. Siebrie maahta datnem bievnedh jïh datnem raeriestidh, jïh datne maahtah gaskesem åadtjodh jeatjah govlemeheaptoes almetjigujmie aktene dejstie siebrien 200 voenges tjiertijste. Baaltele HLF tuhtjie vihkeles govlemeaamhtsem våajnoes darjodh, åejvieladtjide tsevtsedh jïh kuvsjh hööltedh. Goh lïhtsege HLF:sne jienebh aevhkieh åadtjoeh goh lïhtsege, dej gaskem faageplaerie Din Hørsel, govlemeabparaatetjirkeme jïh juridihkeles viehkie.</p>
<p>Govlehtallemebïevnesh lea gærjan minngielisnie.</p>
<p><em type="bold">KAPIHTELE 6: </em></p>
<p><em type="bold">GOVLESADTEME AARKEBIEJJIEN Daennie kapihtelisnie åadtjoeh govledh guktie datne bööremeslaa- </em><em type="bold">kan maahtah akte bielie årrodh sosijaale ektievoetijste. </em><em type="bold">8 raerieh akten aelhkebe aarkebeajjan. </em>1. Soptsesth datne nåakelaakan govlh. Bööremes dan varke gåarede. Dellie govlesadteme buerebe sjædta, jïh ij leah seamma stoerre nuepie doh mubpieh datnem miste guarkah.2. Aellieh utnieh tjoejegaaltijh mah eah leah daerpies. Akte raadijove duekesne, akte gaahpoeh klaase trafihkegijjine ålkoelisnie. Datne maahtah aelhkieslaakan heajjoedidh jallh båarhte vaeltedh tjoejh mah hearaldehtieh! Jamhkelh jïh steegkh.3. Veeljh joeleds sijjieh. Måjhtelh gusnie datne bööremeslaakan govlh gosse edtjh naakenem gaavnedidh. Ohtsedh sijjieh gusnie bööremes sjædta soptsestidh. Maahtah aaj aelhkebe årrodh aktem unnebe dåehkiem bööredidh, goh stoerre gaskebiejjiesïelth utnedh.4. Tjoevkese. Aelhkebe guarkedh mij jeahtasåvva jis hijven tjoevkese, naemhtie guktie ååredæjjam hijvenlaakan vuajnah dïsse mij soptseste.5. Birrh tjaaleldh aamhtesetjaalegi bïjre. Tjåanghkojne, håaleminie jïh plearoeh maahtah daamtaj tjaaleldh iktegiesemh åadtjodh. Dellie daajrah datne ih leah maam akt vihkeles dasseme.6. Nuhtjh sms jïh e-påastem. Man åvteste ringkedh jis nåake tjoeje? Seedth aktem teekstebïevnesem sijjeste.7. Nuhth nuepide gaskeviermesne. Eevre orre saernieh jïh faaktah. Jis vuesiehtimmien gaavhtan dassh naan boelhkh raadijovisnie jïh tv:sne maahtah daamtaj aktem teekstelåhkoem gaavnedh gaskeviermesne.8. Vuartesjh tekstadamme programmh teekste-tv:sne. (NRK teekste-tv sæjroe 777, TV2:n teekste-tv sæjroe 222) </p>
<p><em type="bold">GOVLESADTEMEHAARJANIMMIE </em></p>
<p>Gosse aelkebe nåakebelaakan govledh maehtebe naan raerieh daarpesjidh juktie meatan årrodh soptsestimmine. Dan åvteste maahta hijven årrodh govlesadtemehaarjanimmine naakanidie. Dagkerh govlemesadtemevuekieh maehtieh vuesiehtimmien gaavhtan årrodh:</p>
<p><em type="bold">Njaelmesne lohkedh </em></p>
<p>Njaelmesne lohkedh sæjhta jiehtedh datne vuajnah guktie dïhte, mejnie datne soptsesth, njaelmiem jïh ååredæjjam svæhtja. Njaelmesne lohkedh maahta vuejnedh goh akte laavenjostoe bieljiej jïh tjelmiej gaskem, jïh daamtajommes åtnasåvva goh akte lissiehtasse govlemeabparaatese. Njaelmesne lohkedh lea nuhteligs dejnie byjreskinie gusnie jïjnje gijjie, gusnie dïhte mij jeahtasåvva daamtaj gaarvene gaajhkine gïeline jïh jeatjah tjoejine duekesne.</p>
<p>Vihkeles öörnegen mietie haarjanidh.</p>
<p><em type="bold">Haarjanidh goltelidh </em></p>
<p>Gosse govlemeabparaatem nuhtjie dellie daamtaj tjoejide jeatjahlaakan govlh goh misse vaane.</p>
<p>Haarjanidh goltelidh sæjhta jiehtedh datne tjåatskeleslaakan haarjenh tjoejide goltelidh, naemhtie guktie govlesuvvieh govlemeabparaaten tjïrrh. Dellie leara toelhkestidh dam maam gåvla jïh åehpies sjædta dej orre tjoejeguvviejgujmie.</p>
<p><em type="bold">Væhtalïerehtimmie goh dåarjoe </em></p>
<p>Væhtah goh dåarjoe sæjhta jiehtedh aelhkie væhtah nuhtjedh mearan soptseste. Dellie dïhte mij gåvla aktem lissie viehkiem åådtje goerkesadtedh mij jeahtasåvva. Væhtah goh dåarjoe maahta daerpies årrodh såemies almetjidie mah bieljehts sjïdteme / gaajh nåakelaakan guvlieh, juktie maehtedh</p>
<p><em type="bold">Haarjanidh soptsestidh </em></p>
<p>Såemies haarjanimmiem daarpesjieh mij gïelem jïh soptsestimmien tjiehpiesvoeth gorrede.</p>
<p>Daate joekoen vihkeles dejtie dan stoerre govlemeteehpemigujmie guktie dah eah vielie maehtieh jïjtse gïelem govledh.</p>
<p>Tjïelte govlesadtemehaarjanimmiem faalehte.</p>
<p>Jis råajvarimmieh eah dov gåetiesijjesne gååvnesh, tjïelte edtja faalenassem ålkoelistie veedtjedh, vuesiehtimmien gaavhtan audiopedagogijste privaate praksisinie. Soptsesth dov govlemegovlehtæjjine dov tjïeltesne!</p>
<p><em type="bold">HIJVEN RAERIEH SOPTSESTÆMMAN </em></p>
<p>Juktie bööremeslaakan mubpiejgujmie govlesadtedh maahta sjiehteles årrodh såemies hijven raerieh utnedh soptsestæmman åejjesne.</p>
<p>Daesnie libie göökte læstoeh dorjeme tipsigujmie soptsestæmman. Dïhte akte læstoe lea dutnjien.</p>
<p>Dïhte mubpie læstoe lea fualhkan, voelpide jïh barkoeguejmide, jïh daam læstoem maahtah olkese bietskiedidh jïh jueskieskåapesne jallh saernietaav-lesne gævnjastidh. Gaajhkesh maehtieh daarpesjidh måjhtajimmiem åadtjodh muvhtine!</p>
<p><em type="bold">DUTNJIEN </em></p>
<p>Datne maahtah tsiehkide aelhkebelaakan dutnjien darjodh jis ussjedh dan bïjre mij govlesadtemem buerebelaakan dorje.</p>
<p><em type="bold">Eerlegevoete </em></p>
<p>Årroeh eerlege. Soptsesth datne lea jearohke njaelmiem jïh ååredæjjam vuejnedh dïsse mejnie soptsesteminie jis edtjh guarkedh.</p>
<p><em type="bold">Bïevnesh </em></p>
<p>Bïhkedh guejmiem mejnie soptsesteminie mij lea dïhte mij datnem viehkehte buerebelaakan guarkedh. Dastegh sïjhth almetjh dov byjreskinie edtjieh krööhkedh datne nåakelaakan govlh, dellie datne dïhte mij tjuara dam saarnodh. Dah eah jïjtsistie lïerh.</p>
<p><em type="bold">Gihtjh ikth vielie </em></p>
<p>Aellieh dåemedh goh datne gåajhtsedh jïh guarkah, jis ih darjoeh. Gihtjh ikth vielie!</p>
<p><em type="bold">Vuesehth goerkesadtemem </em></p>
<p>Ånnetji ånnetji byöroe maehtedh veanhtadidh dov lïhkemes fuelhkie datnem krööhkie, jïh dutnjien sjïehteladta soptsestimmesne. Daate akte joekoen stoerre nåhtoe dejtie ellen jeanatjommesidie, men aellieh håjnoes sjïdth jis almetjh datnem åajaldieh.</p>
<p>Maahta slæjhtoes årrodh nåakebe govleminie jieledh, men maahta aaj slæjhtoes årrodh iktesth naakenem krööhkedh.</p>
<p><em type="bold">Mojjesth </em></p>
<p>Gosse nåakelaakan govlh, dellie stuerebe nuepie datne miste guarkah mij jeahtasåvva, jïh daate maahta naa luste sjïdtedh mubpide. Gaajhke maahta dan luste sjïdtedh guktie almetjh föörhkedieh. Jïh dagke væjsehke ånnetji mojjestidh jïh mubpiejgujmie föörhkedidh, sijjeste håjnoes sjïdtedh.</p>
<p><em type="bold">Årroeh vissjeles </em></p>
<p>Doh ellen jeanatjommesh tuhtjieh aelhkebe sjædta gåajhtsedidh gosse mubpieh soptsestieh gosse haarjeneminie dej orre tjoejeguvviejgujmie mejtie govlemeabparaate vadta. Jeenjesh aaj hijven nåhtoem utnieh öörneldihkie goltelimmiehaarjanimmeste, jïh jis lissine lïerh dejtie sïejhmemes soptsestimmie- jïh lohkemevuekide, dellie gujht sagke aelhkebe sjædta frijjelaakan meatan årrodh soptsestimmine.</p>
<p><em type="bold">Raeffie jïh lïegkedimmie </em></p>
<p>Dïhte mij nåakelaakan gåvla varkebe syjle goh akte mij hijvenlaakan gåvla. Vihkeles ij fer guhkiem gïehtelidh, men kråahpen signaalide goltelidh jïh lïegkedidh gosse daerpies.</p>
<p><em type="bold">SOPTSESTIMMIENJOELKEDASSH FUALHKAN </em></p>
<p><em type="bold">JÏH VOELPIDE </em></p>
<p><em type="bold">Hijven tjoevkese </em></p>
<p>Juktie lohkedh guktie ååredæjja jïh njaelmie svihtjieh, dellie tjoevkese vihkeles. Hoksh dov ååredæjja lea tjoevkesisnie, men mujhtieh datne ih tjoerh veaksehks tjoevkesem rudtjen duekesne utnedh juktie dellie dïhte govlemeheaptoes almetje maahta tjoevkesem tjelmiej sïjse åadtjodh, jïh dov ååredæjja yörhkesne båata.</p>
<p><em type="bold">Ryöktesth gaskese </em></p>
<p>Årroeh jïjtjemdh jïh soptsesth ryöktesth dïsse mij nåakelaakan gåvla - ij akten gåalmeden almetjen tjïrrh. Vuertieh soptsestidh goske tsåatskelesvoetem åådtjeme dov soptsestimmie-guajman. Vuejnieh tjelmiej sïjse jïh mujhtieh dïhte mij nåakelaakan gåvla bïevnesh åådtje ij ajve dan njaalmeldh baakoen tjïrrh, men aaj tjelmiej, bangsemi, ååredæjjan jïh kråahpegïelen tjïrrh.</p>
<p>Akte jielije ååredæjja daamtaj vielie soptseste goh jïjnjh jeahteme baakoeh.</p>
<p><em type="bold">Våajnoes njaelmie </em></p>
<p>Aellieh gïetem, plaeriem, kåahpem steerh njaelmien uvte. Lissine tjoerh pryövedh ih soptsestidh njaelmine dïeves beapmoste, gåahtijste, njïdtjelistie jnv. Ij leah darhkh aelhkebe guarkedh mij jeahtasåvva jis rïevhkestahke njaelmesne, jïh mujhtieh skaavtjoe jïh bijjieskaavtjoe aaj maehtieh darjodh guktie geervebe sjædta soptsestimmiem gåajhtsadidh. Soptsesth tjïelkelaakan jïh aellieh fer tjarke. Jis fer varke jallh soejmi soptsesth dellie dïhte iemie jievkehtimmie tjïelkelaakan jïh iemie drïektesne.</p>
<p>Ij leah naan nåhtoe gæljodh aktese mij nåakelaakan gåvla, dellie raaktan geervebe sjædta gåajhtsadidh mij jeahtasåvva. Dastegh datnem eah guarkah, voejhkelh raajesem mubpesth jiehtedh, men nuhtjh jeatjah baakoeh.</p>
<p><em type="bold">Saarnoeh man bïjre soptsestieh </em></p>
<p>Muvhtine maahta daerpies årrodh soptsestidh man bïjre soptsesteminie. Maahta aaj akte aevhkie årrodh tjïelkestidh gosse datne soptsestimmie-aamhtesem molsh.</p>
<p><em type="bold">Vaestedh iktesth </em></p>
<p>Jis gihtjesovvh maam datne jeehtih - vaestedh iktesth. Dïhte mubpie maahta ålkoestamme domtedh jis vaestedh: Ijje, ij lij mejtegh”. Dïhte, mejnie datne soptsesth, tjuara jïjtje åadtjodh moenedh mejtie dov replihke lij nuhteligs jallh ij.</p>
<p><em type="bold">Gåhkoe </em></p>
<p>Dïhte mij nåakelaakan gåvla byöroe gåhkoem moenedh dej gaskem mah soptsestieh.</p>
<p>Sïejhmemes hijven jis gåhkoe gaskem 1 jïh 2 meeterh. Geerve akten utniejasse mij govle-meabparaatem nuhtjie jïh mij lea tjöövkesne, govledh maam datne jeahtah jis stuvvesne tjahkesjh.</p>
<p><em type="bold">Gijjie jïh stujmie </em></p>
<p>Årroeh tsåatskeles gijjie duekesne tjiehtjielisnie dorje guktie geervebe sjædta dan govlemeheaptoes almetjasse gåajhtsadidh. Giehpedh dam gijjiem mij ij lea daerpies. Jamhkelh raadijovem, tv:m, tjöövkemaasjinah jïh tjaetsiekraanah. Steegkh klaaside jis stujmie jïh gijjie ålkoelistie leah akte</p>
<p><em type="bold">OVMESSIE SÅARHTS VIEHKIEDÏRREGH </em></p>
<p><em type="bold">MEJTIE MAAHTAH LÖÖNEDH </em></p>
<p>NAV Viehkiedïrregejarnge fylhkesne mij viehkiedïrregidie löönede. Dah mah govle-mejarngine, privaatebarkije BNT-dåakterh jïh govlemegovlehtallijh tjïeltine maehtieh viehkiedïrregi bïjre syökedh dutnjien. Mijjieh maaje göökte dåehkine juekebe; bïeljelimmiedalhketjh jïh golteleteknihkeles viehkiedïrregh.</p>
<p><em type="bold">Bïeljelimmiedalhketjh </em></p>
<p>Bïeljelimmiedalhketjh leah viehkiedïrregh mah maehtieh datnem bïeljelidh jis vuesiehtimmien gaavhtan tellefovne ringkie, praedtiebïeljelæjja tjuaja jallh maanetje tjyöre. Daah viehkiedïrregh gïjkestieh, tjuejieh jallh lankesieh. Daesnie såemies bïeljelimmiedalhketjh:</p>
<p>Gïjkestimmiedalhketjh</p>
<p>Daate lea bïeljelimmiedalhketjh oksetsåahkese, kese. Jis dov lea jienebh gïjkestimmiebieljelæjjah dov gåetesne, maahtah vuejnedh gosse naaken oksesne ringkie, gosse tellefovne ringkie jallh jis praedtiebïeljelæjja tjuaja. Gosse vuesiehtimmien gaavhtan oksetsåahka ringkie, dellie tjoevkesebïeljelæjja gïjkeste jïh sagke tjerkebe ringkie. Dïhte joekehts symbovligujmie gïjkeste, naemhtie guktie vuajnah mejtie tellefovne, oksetsåahka jallh praedtiealarme mij ringkie.</p>
<p>Seangkoelankesæjja</p>
<p>Maahta daam viehkiedïrregem ektiedidh gåaskometsåahkese jïh/jallh soevebïeljelæjjese jïh/jallh oksetsåahkese jïh tellefovnese. Madrasse lankese gosse tsåahka ringkie jallh alarme tjuaja.</p>
<p>Lankesæjjam maahta aaj dåvnan nualan bïejedh mij sæjhta lankesidh gosse ringkie. Bïeljelimmie mearan åerieminie tjuara lankesimmine årrodh.</p>
<p><em type="bold">KAPIHTELE 7: </em></p>
<p><em type="bold">HIJVEN VIEHKIEDÏRREGH Gellie viehkiedïrregh gååvnesieh mah maehtieh aarkebiejjiem aelh- </em><em type="bold">kebe darjodh dutnjien mij govlemeabparaatem nuhtjie. Viehkiedïr- </em><em type="bold">regh maehtieh datnem viehkiehtidh buerebelaakan murriedidh jïh </em><em type="bold">datne buerebelaakan bearkedh. </em></p>
<p>Gosse sïjhth TV:m vuartasjidh jallh raadijovem goltelidh: Tuhtjh almetjh soejmilaakan soptsestieh jïh vïngkelostoeh? Volumem bæjjese bïejedh ij leah dan hijven jïh maahta dejtie mubpide fuelhkesne reesmedh. Goltelimmieteknihkeles viehkiedïr-regh edtjieh viehkiehtidh guktie aelhkebe sjædta govledh mij jeahtasåvva vuesiehtimmien gaavhtan</p>
<p>TV:sne, klaassetjiehtjielisnie jallh mearan soptsesteminie desnie gusnie gijjie byjreskinie.</p>
<p>Dalhketjh mah soptsestimmide tjerkebe darjoeh, teleslynge, FM-dalhketjh jïh IR-dalhketjh leah naaken dejstie goltelimmieteknihkeles viehkiedïrregijstie. Dah seammalaakan fungeradieh, dah ajve joekehts teknihkh nuhtjieh juktie tjoejesignaalem sertedh aktede mikrofovneste jïh dïsse mij goltele. Åejviepoenge aktine goltelimmieteknihkeles viehkiedïrreginie lea gåhkoem giehpiedidh tjoejegaaltijistie jïh dïsse mij edtja goltelidh.</p>
<p>Teleslynge</p>
<p>Teleslynge lea dalhketjh mij tjoejem tjarkebe darjoeh, misse maahta aktem mikrofovnem jallh jeatjah tjoejegaaltijh ektiedidh, vuesiehtimmien gaavhtan TV-abparaate jallh steroedalhketjh, jïh akte slynge mij lea akte ledninge maam maahta dibrehtidh tjiehtjielisnie, jallh dan onne årrodh guktie maahta tjeapohken bïjre gævnjasjidh.</p>
<p>Teleslynge åtnasåvva govlemeabpaaatigujmie ektine aktine telespoline mij lea dan sisnie.</p>
<p>Tjoejesignaale sertieståvva akten magnetiske sijjien baaktoe mij dorjesåvva slyngeste jïh maam telespole bæjjese tjöönghkie. Jienebh kinovh, gærhkoeh jïh byögkeles kontovrh teleslyngem utnieh. Jis teleslynge gååvnese dellie bïevnesh dan bïjre tjåådtje aktene plakaatesne mïerhkeme</p>
<p>FM-dalhketjh leah akte seedtije mikrofovnine jïh akte dåastoje mejtie maahta govlemeabparaatese ektiedidh. Jïjtjehke signaale seedtesåvva raadijovebaaroej tjïrrh. Maahta FM-dalhketjh nuhtjedh bïjlesne, barkoesijjesne, ööhpehtimmesne jallh jeatjah tsiehkine gusnie govlemeabparaate oktegh dejtie bööremes goltelimmietsiehkide vedtieh. Aelhkie dalhketjidie meatan vaeltedh.</p>
<p>IR-dalhketjh</p>
<p>IR-dalhketjh seammalaakan goh FM-dalhketjh fungeradieh. Joekehtse lea signaale sertieståvva infrarööpses tjoevkesen baaktoe. IR-dalhketjh maehtieh åtnasovvedh govlemeabparaatigujmie ektine, men daamtajommes åejjietellefovnigujmie ektine.</p>
<p>Streamer</p>
<p>Streamer lea lijkiedalhketjh urrebe såarhts govlemeabparaatide. Akte streamer maahta tjoejem tråarehts sertiestidh ryöktesth govlemeabparaatese mobijletellefovneste, TV:ste, mini mikrofovneste jïh jeatjah govlemedalhketjijstie. bïevnesh dan bïjre maahtah åadtjodh audiograafeste, govlemegovlehtallijeste jallh</p>
<p>NAV viehkiedïrregejarngeste.</p>
<p><em type="bold">Dalhketjh mij soptsestimmide nænnoestehtieh </em></p>
<p>Dalhketjh mah soptsestimmide nænnoestehtieh maaje åtnasåvva lïhke soptsestimmesne dastegh utnije ij jïjtse govlemeabparaatem utnieh.</p>
<p>Dalhketjinie mikrofovne, nænnoestehtemedalhketjh jïh daamtajommes akte åejjietellefovne.</p>
<p><em type="bold">Dåarjoe govlemeabparaatese </em></p>
<p>Jis govlemeabparaate lea joekoen vihkeles dov govlemefunksjovnen gaavhtan, sïjhth dåarjoem abparaatese åadtjodh Folketrygdeste. Åasaraaste digitaale govlemeabparaatide lea vihtiestamme åasine 5765 kråvnah (biejjien 01.01.15) fïerhten govlemeabparaaten åvteste. Daate sæjhta jiehtedh jis abparaatem veeljh mij åasaraasten bijjelen båata, tjoerh jïjtje maeksedh dam minngemes bieliem maaksoste. Maahta daam åasaraastem ajve hiejhtedh jis datne nuelelen 18 jaepien båeries jallh dov govlemeskaara lea akte jååhkesjamme barkoeskaara.</p>
<p>Akte onne vuesiehtimmie: Jis digitaale govlemeabparaatem sïjhth man åasa lea 6765 kr, tjoerh jïjtje 1000 kråvnah maeksedh. Jis govlemeabparaath gåabpegen bieljesne åtnah, dellie daennie vuesiehtimmesne tjoerh 2000 kråvnah jïjtje maeksedh.</p>
<p><em type="bold">Dåvvome govlemeabparaateste. </em></p>
<p>Folketrygden maaksoeh maaksa juktie govlemeabparaatem dåvvodh. Ij maaksoeh dåvvoemasse maeksieh jis jïjtje abparaaatem smeelehtamme. Almetjidie nuelelen 18 jaepien båeries aaj servicemaaksoeh åadtjoeh.</p>
<p><em type="bold">Aajhterevoete </em></p>
<p>Dïhte govlemeabparaate misse datne dåarjoem åådtjeme, lea lïhtsegen eeke. Jis govlemeabparaate gaarvene jallh eevre arhkene, dellie datne tjoerh dam maeksedh. Dan åvteste maahta akte aevhkie årrodh govlemeabparaatem tjirkedh. Dam maahtah veeljedh darjodh akten tjirkemesïelten tjïrrh, jallh datne maahtah HLF:n</p>
<p>Govlemeabparaatetjirkemem meatan åadtjodh lïhtsegevoetesne siebresne Govlemeheaptoji</p>
<p>Rijhkesiebrie.</p>
<p><em type="bold">KAPIHTELE 8: </em></p>
<p><em type="bold">DOV REAKTAH Daennie kapihtelisnie libie tjöönghkeme såemies dejstie </em><em type="bold">vihkielommes reaktijste maam datne goh </em><em type="bold">govlemeabparaateutnije åtnah. </em></p>
<p><em type="bold">Govlemeabparaatem orresistie skååffedh </em></p>
<p>Veedtjeme mieriedimmeste Forskrift om stønad til høreapparat og tinnitusmaskerer:§ 3, Orresistie skååffedh1. Dåarjoe vadtasåvva juktie govlemeabparaatem orresistie skååffedh gosse unnemes 6 jaepieh vaaseme mænngan lihtsege dåarjoem åadtjoeji govlemeabparaatese, jïh a) govlemeabparaate ij vielie hijvenlaakan fungeredh, jïh åasan gaavhtan ij leah naan måane dam dåvvodh, jallh b) lïhtsege orre govlemeabparaatem pryöveme jïh dïhte lea vuesiehtamme satne aktem sagke buerebe govlemefunksjovnem åådtje2. Maahta dåarjoem vedtedh orresistie skååffedh jalhts ij leah 6 jaepieh vaaseme gosse a) govlemeteehpeme lea jorkesamme guktie akte orre govlemeabparaate jeatjah teknihkeles tjijtsvoetigujmie, maahta aktem sagki buerebe govlemefunksjovnem vedtedh, jallh b) akte orre såarhts govlemeabparaate lea maarkedese båateme mij maahta govlemeteehpemem tjarke bueriedidh jallh c) stoerre funksjovnejarkelimmien gaavhtan ij vielie maehtieh govlemeabparaatem nuhtedh.3. Dastegh lïhtsege lea nuerebe goh 18 jaepien båeries jïh lea dasseme jallh smeelehtamme govlemeabparaatem stååkedimmesne jallh jeatjah darjoemisnie mij lea iemie daan aaltarasse, maahta dåarjoem vedtedh akten orre govlemeabparaatese jalhts 6 jaepieh eah leah vaaseme mænngan lïhtsege minngemes aejkien dåarjoem åadtjoeji govlemeabparaatese.</p>
<p><em type="bold">Toelhkeviehkie </em></p>
<p>Dastegh datne tjarke govlemeheaptoes, bieljehts sjïdteme jallh bieljehtstjelmehts, maahtah toelh-keviehkiem åadtjodh. Toelhkestimmie joekehts-laakan dorjesåvva, mejtie datne toelhkestimmiem daarpesjh væhtagïeline, væhtah goh dåarjoe sopt-sestæmman, tjaelemetoelhkestimmie jïh/jallh tjoe-jetoelhkestimmie. Toelhke sjeavohtsvoetedïedtem åtna gaajhki persovneles tsiehkiej bïjre man bïjre toelhke daajroem åådtje barkosne. Toelhkedïenes-je lea NAV Viehkievierhtiejarngesne.</p>
<p><em type="bold">Sïjhth vielie daejredh dov reaktaj bïjre? </em></p>
<p>Jis mïsse akt onterdh dov reaktaj bïjre, maahtah gaskesadtedh siebrine Funksjonshemmede</p>
<p>Fellesorganisasjons (FFO) rettighetssenter. Daate akte raeriestimmie- jïh maahtoejarnge reaktagy-htjelassine dej bïjre mah funksjovneheaptoes jïh guhkies skïemtjine.</p>
<p>Maahtah vielie dov reaktaj bïjre lohkedh gaskeviermesne.</p>
<p>Gaskem jeatjah daesnie: www.nav.no Dov lïhkes</p>
<p>NAV kontovre maahta aaj gyhtjelasside vaestiedidh dov reaktaj bïjre.</p>
</body></document>
