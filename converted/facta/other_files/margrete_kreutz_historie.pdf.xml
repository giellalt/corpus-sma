<document xml:lang="sma" id="no_id"><header><title>Margrete Kreutzen jieleden bïjre</title><genre code="facta"/><author><person firstname="Cathrine" lastname="Baglo" sex="f" born="" nationality=""/></author><translator><person firstname="Maja Lisa" lastname="Kappfjell" sex="f" born="" nationality="NO"/></translator><translated_from xml:lang="nob"/><year>2012</year><wordcount>3286</wordcount><conversion_status type="standard"/><availability><license type="standard"/></availability><origFileName>http://site.uit.no/smartstien/files/2012/02/hefte_sxrsamisk_mobile_low.pdf</origFileName><parallel_text xml:lang="eng" location="margrete_kreutz_historie.pdf"/><parallel_text xml:lang="nob" location="margrete_kreutz_historie.pdf"/><parallel_text xml:lang="sme" location="margrete_kreutz_historie.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">Åvtebaakoe </em></p>
<p>Daate vuesiehtimmie lea mov dåakterebarkoste <em type="italic">“På vil e veger? Levende </em><em type="italic">utstil inger av samer i Europa og Amerika” (Baglo, UiT, 2011) </em>. </p>
<p>Mov dåakterebarkoe lea <em type="italic">jielije vuasahtal emi </em>bïjre, mah lin sïejhme dennie </p>
<p>Jillieeatnamisnie 1800-taallen minngiegietjien jïh 1900-taallen aalkovisnie.</p>
<p>Dellie hov vuesiehtin almetjh, mah aerviedin primitijve åålmegijstie lin, juvregaertienisnie jïh lustestallemejarngine, jïh dovne museeumisnie jïh eatnemevuasahtallemisnie. Daesnie hov åålmegh jïjtsh fierhtenbeaj etje jielemem vuasahtallin gåetine mejtie lin tseegkeme. Jaepiej 1822-1934 (1950) medtie 400 saemieh fealadin – jeenjemesh båatsoeburriesaemieh - stoerrestaaride Europese jïh Amerikese.</p>
<p>Dagkerh <em type="italic"><span type="quote">“jielije vuasahtal emh”</span> </em>leah dan raajan laajhtasovveme. </p>
<p>Daejnie vuasahtalleminie sïjhtebe dejtie vuajnojde haestedh jïh åvtese buektedh gellielaaketje jïh buerebe goerkesem daejstie jielije vuasahtallemijstie jïh vuesiehtidh guktie dah lin öörnesovveme.</p>
<p>Badth læjhkan vihkielåbpoe goerkesem vååjnesasse buektedh magkerh histovrijen våaromh jïh nuepieh dah gïeh meatan utnin jïh man åvteste dåemiedin guktie darjoejin.</p>
<p>Vuesiehtimmie lea akten almetjen bïjre, åarjelsaemien nyjsenæjjan bïjre Margrete Olsdatter Bull Kreutz (1863-1922) gie lij dejnie raasteginie årroeminie Gåeblienvuemesne [Meråker]/Verdalesne [Verdal] jïh Ååresne [Åre]. Kreutzen duekie jïh histovrije lea gellielaaketje vuesiehtamme daennie tsiehkesne, dovne nimhtie ahte åarjelsaemieh hov dah mah lin fïelestalleminie daej eatnemevuasahtallemidie 1800-taallen minngiegietjien.</p>
<p>Sïjhtebe hov vuartasjæjjah edtjieh dovne lïhkebe båetedh dam sov jieledem, men aaj sïjhtebe vuesiehtidh dam maahtoem jïh daajroem mejtie dah gïeh meatan utnin. Jilhts dovrehke sjïdtin, dïhte maahtoe aaj viehkine sjïdti goh sïjhtin jeatjahtehtedh dam båajhtoeh faamoepolitihkem bueriebasse jïh mïsse joem mij meehti buerine sjïdtedh sijjide.</p>
<p>Minngiegeatjan sïjhtebe soptsestidh daam maam manne gellien aejkien dabtim. Bååhperim dejstie jielije vuasahtallemijstie jïh bååhpere hov raaktan jorkesi måerine. Muvhtene raaktan skaamasjim goh dovne jïjtjen jïh mubpiej vuajnojde jïh veanhtojde dåastoehtim. Fuahpan gujht aaj sjïdtim guktie minngiegeatjan heannadin. Sårkosne leam vuajneme guktie hïegkh dejbeeli faahketji jïh varki tsepkiehtin, eevre jeatjhlaakan guktie daelie lea. Måeriem leam gohtjedamme mïedtelimmiej jïh ov-reaktaj vööste. Badth eeremes; gutnedem. Gutnedem dejtie almetjidie gïeh ïedtjem vuesiehtin, dejtie almetjidie gïeh sij en jieliemidie sjiehtelestin, almetjidie gïeh sïjhtin evtiedidh dam maam sij ese lij vihkele jïh jïjtsasse dåårrehtidh jïh jealajehtedh fuelhkiem jïh maanide dej beeli goh lin garre biejjieh saemide.</p>
<p>Tromsø (Verdal), september 2012</p>
<p><em type="italic">Cathrine Baglo </em><em type="bold"><span type="quote">”Dïhte saemienïejte Margrete Olsdatter Bull”</span> </em></p>
<p>Margrete Olsdatter Bull reakasovvi jaepien 1863 Enkrokenisnie</p>
<p>Såakesne [Undersåker] Sveerjesne, raastegen sisnjielisnie Gåeblienvuem- este[Meråker] Noerhte-Trööndelaagesne. Margrete lij mubpie båara-sommes luhkie åerpienijstie. Dah eejhtegh ligan “saemie“ Ole Olsen</p>
<p>Bull jïh Maren Maria Thomasdatter. Fuelhkie lij akte dejstie saemien fuelhkijste mah bovtsigujmie barkin Gaskelaantesne Verdaelesne/</p>
<p>Gåeblienvuemesne Noerhte-Trööndelaagesne jïh Ååresne [Åre]/</p>
<p>Krokomisnie Jïemhtesne. Saemieh hov jïjtjh gåhtjoejin daejtie dajvide</p>
<p>Gaaskelaantine.</p>
<p>Nåake goeredh</p>
<p>Ibie mijjieh man jïjnjem daejrieh dan Margreten, jal h Margretan, guktie Sveerjenbielesne jiehtieh, maanabaelien bïjre. Gaaskelaanten saemieh gyrhkesjin dovne Sveerjesne jïh Nöörjesne. Nåake del ie sjædta dejtie goeredh tjaaleldh gaaltijisnie. Barre akten fuelhkien bïjre maahta nommh gærhkoegærjine gaavnedh dovne Såakesne [Undersåker],</p>
<p>Jovnevaeresne [Offerdal], Kallesne, Gåeblienvuemesne [Meråker],</p>
<p>Verdaelesne, Stodesne, Sparbusne jïh jeatjah sijjine aaj.</p>
<p>Barkoes jaepieh </p>
<p>Vaenie lea gærhkoegærjine tjaalasovveme Olsen Bullen fuelhkien bïjre, men dïhte mij desnie tjåådtje nænnoste fuelhkie madtege-laakan bïerkenin. Unnemes golme Margreten åerpienijstie sealadin goh smaave maanine lin, jïh dïhte nööremes lij barre 13 våhkoeh goh sealadi. Båatsoste veljie meehti båetedh, men destie hov aaj meehti njarraridh. Daej nåake jaepiej gellie åarjelsaemieh juhtin voenide gogkoe ovmessielaakan jïjtjemsh jieliehtin. Nimhtie aaj våajnoe Margreten fualhkan sjïdteme. Jaepien 1875 Margreten fuelhkie årroeji Graftåsmoeninie Gåeblienvuemesne, gosse</p>
<p>Margrete edtji bååstide båetedh sov minngemes jieledebiejjiej.</p>
<p>Aehtjebe jieliehti altese fuelhkiem jïh maanide tjåerviebustigujmie mejtie darjoeji jïh doeki.</p>
<p>Ektesne veasoejin</p>
<p>Spidtjeburrieh jïh båatsoeburrieh ektesne veasoejin, jïh dah lin dovne maadtoeladtjh, sinsitnine lin pruvreme jïh ekonomijen tjïrrh lin sinsætnan vïedteldihkie. Voenesne saemieh jïh laedtieh hijvenlaakan ektesne årroejin gusnie eah naan ræjhtoeh gænnah.</p>
<p>Margretan gaastedimmie hov nænnoesti dam. Gaajhkh dah</p>
<p>Margretan krist´aehtjieh jïh krist´ietnieh lin spidtjeburrieh</p>
<p>Gåeblienvuemeste.</p>
<p>Dïhte mïerhkeleahpa <span type="quote">“Saemienïejte”</span></p>
<p>Margrete lij læjhkan voenen ålkoelisnie. Dam hov skyllemelæstoe vuesiehti, goh Margreta skælloemaanine Gåeblienvuemesne giesien 1879 lij. Dennie gærhkoegærjesne, læstoen vuelielisnie sov nomme lij gusnie aaj dïhte mïerhkeleahpa “Saemienïejte“ lij gåvnjan. Våajnoe barre goh aaj, fuelhkie lij viht aalkeme bovtsigujmie jal h kaanne</p>
<p>Margrete jeatjebigujmie lij årroeminie. Læjhkan åvtese båata dïhte skælloe lij Såakan almetjekrirresne [lappforsamling], jïh Margrete lij aaj jogrestamme Sveerjesne.</p>
<p><em type="bold">Pruvreme jïh fuelhkie </em></p>
<p>Giesien 1885 dellie Margrete pruvri <em type="italic">“ryöjnesjæjjine“ </em>Anders Persson </p>
<p>Kreutzine gie lij noerhtede Gaaskelaanteste. Dïhte nomme Kreutz lij gellielaaketje baakoedamme (Krøytz, Krøyts, Krøits, Krøis, Kreys,</p>
<p>Kryss). Pruvrigan Sveerjesne, kaanne dennie onn´ohtje gyrhketjisnie Kallesne. Seammalaakan guktie Margrete, lij Anders aaj bijjiesovveme aktene båatsoeburriefuelhkesne, mij lij aaj muvhtene spidtjeburriesaemine bïerkenamme. Dennie Kallen jïh</p>
<p>Jovnevaerien [Offerdaelen]“Fjellalmoge husforhørs“-gærjan mietie 1880-taalleste, sov eejhtegh ligan veassohkh.</p>
<p>Sveerjen Strådaelie</p>
<p>Hïejen mænngan dellie Margrete jïh Anders Kreutz gåetiem tseegkigan dennie Strådaelesne [Strådalen] Sveerjen bielesne, dan rïjhke-raastegen luvleli Verdaeleste jïh voeneste Vereste.</p>
<p>Sveerjen staate lij 1860-taallen dam dajvem åasteme gåatomeeatneminie. Dennie Strådaelesne Sveerjen bielesne lij</p>
<p>Aantan båarasåbpoe vïelle adtjegh röönjeme dam sijjiem</p>
<p>Heggøyam, Strådølan johken baalte. Heggøyesne gåetieh tseegkesovvin, fïevsh jïh jåartatjeallerh. Margrete jïh Aanta jïjtjh juhtigan jïjtsh gåetide Østpåmoenasse, mah lin barre dennie johken mubpene bielesne, naan gïlle meetere rïjhkeraastegistie jïh dejstie göökte gaertienijstie dehtie Strødaeleste-Nöörjen bieleste.</p>
<p>Dennie Østpåmoesne joe gååvnesin gööktedaalteses dïmperegåetie jïh fievsie. 1880-taallen raejeste dïhte Østpåmoen, Heggøya jïh dah mubpieh gåetieh Strådølan johken mietie vihkeles jarngine sjïdti</p>
<p>Kreutz fualhkan jïh mubpide saemide Strådaeleste. Vååjnoe barre goh dej beeli lij tjïelke systemine sjïdteme, dah saemieh Strådaeleste orresjh utnin Strådaelesne jïh dagkoe bïjre, jïh dïhte daelviegåatome lij debpede jïh jællese Verdaalan, Stïentjese jïh Snåasen raadtan.</p>
<p>Dah voestes maanah</p>
<p>Tjaktjen 1885 dellie dïhte nïejtetje Kristina reakasovvi. Göökte jaepieh dan mænngan, goevten asken 1887, dillie Märta Maria reakasovvi, seamma nommem åadtjoeji goh Margretan åabpa, gie sealadi rööpsesvaejliejaamedahkeste goh lij barre göökten jaepien båeries. Våajnoe barre goh mij akth lij sjïdtelamme Margretese goh baersieldi, dan åvteste maanetjem hov dallah kristigan goh lij reakasovveme. Marta Maria kristesovvi åvteli gyrhkesjimmiem, kaanne tjietsebe/jiekebe dïhte mij laavkoeji maanetjem, dan åvteste gærhkoe lea satnem dåhkasjahteme gærhkoen vuekide darjodh gosse mij joem sjïere lij.</p>
<p>Saemien gyrhketje Kolåsenisnie</p>
<p>Jeatja vihkeles jarnge saemide dennie svïenske Strådaelesne lij dïhte saemien gyrhketje dennie Kolåsenisnie Kallen dajvesne. Kolås-meassoeh lin guektien aejkien giesege, jïh dahkoe hov saemieh guhkede böötin. Dah hov jïjjehtovvin dïsse abpe våhkoegietjien.</p>
<p>Dejtie mæssojde Kolåsenisnie, gusnie gaajhkh dah rïeseldihkie jïh ditneldihkie saemieh lin, dahkoe jïjnjh jeatjebh aaj böötin.</p>
<p>Kulturisme</p>
<p>Dillie goh ruevtieraajroe bööti Ângeste jïh Tråantese jaepien 1882, dellie Kolåsen byögkeles sijjine sjïdti turistide. Dah tjoeverin vïnhtsine restiedidh dam Kallen-jaevriem. Jeatjah sijjine, Enafors-esne Enkrokenisnie (gusnie Margrete reakasovvi), saemieh åadtjo-ejin dejtie turistide guessine eevre gåetiebealese! Dan jïjnje destie sjïdti, guktie dïhte Svïenske Turistesiebrie jaepien 1892 tjoeveri sjïere njoelkedassh tjaeledh <em type="italic">“turistide, mah saemide råakin“. </em></p>
<p>Voestesreaktah laanteburride</p>
<p>Seamma aejkien goh bigkin dejtie raastegidie Trööndelaagesne jïh</p>
<p>Jïemhtesne, dillie sagki vearrebe sjïdtin båatsojne barkedh. Jaepien 1883 Nöörje jïh Sveerje nænnoestin laanteburriej lin voestesreaktah laantide, aarebi goh båatsoen jïh saemiej lin reaktah.</p>
<p>Mæssoen guessieh Kolåsenen gyrhketjisni 1880-taallen. Gaaltije: Jamtli picture archive.</p>
<p>Daejnie “Felleslappelaakenine“ voestes aejkien båatsoe garre nænnoestimmieh åadtjoejin, laanteburride böötedh goh bovtsh lin nydtehtamme dejtie eatnamidie. Saemiej lin reaktah eatnamidie mejtie dovletjistie lin åtneme, men daelie lin laantem joekedamme båatsoesïjtine. Gaaskelaante Færen båatsoesïjtine sjïdti, men dïhte lij barre Nöörjen bielesne, jïh båatsoelaante lij sagki gaartjadovveme dejbeelijste. Laake meehti aaj nåhkehtidh dejtie saemiej gåatomereaktide dejnie dajvine gogkoe båatsoe lij heapto-jne laanteburride jïh jeatjah jieledevuekide. Båatsoe edtji dillie orre gåatomes laantem staateste åadtjodh.</p>
<p>Byögkeles faaleldahke</p>
<p>Dah nænnoestimmieh hov tjarki dejtie båatsoeburriesaemide jieledem, guktie destie hov aaj garre ræjhtoeh sjïdtin 1880-taallen minngiegietjien. Dej beeli, giesien jallh tjaktjen jaepien 1888, lægan</p>
<p>Margrete jïh Anders åådtjeme faaleldahkem, maam utnigan hijven lij; vuesiehtidh båatsoeburriesaemiej jielemem jïh vuekie-voetide maaksoen vööste – Parisesne.</p>
<p><em type="bold">Parisese </em></p>
<p>Goeven asken 1888, goh Margrete lij nåajsan, Margrete jïh Anders jïh dah göökte smaavenïejth bijjeli vaeriej veedtsin dan lïhkemes ruevtieraajroestasjovnese. Orrejaepiebiejjien 1889 dellie dïhte fuelhkie bööti dan fraanske mearoestaarese Le Havrese stoerrevïnhtsine. Dejnie vïnhtsine lin aaj 23 vielie båatsoeburrie- saemieh, jeenemes dejstie Nöörjeste. Akte dejstie lij Margreten åabpa Anna Læjsa, gie lij luhkieakten jaepien båeries, nommehts impresario, göökteluhkie bovtsh jïh <em type="italic">”samtlige for Il ustrationen af </em><em type="italic">deres Levesæt nødvendige Gjenstande“. </em></p>
<p>Saemieh Jardin d’Acclimatatiovnesne</p>
<p>Dah edtjin Parisese jïh juvregaertienasse Jardin d’Acclimatatiovnese</p>
<p>Boulogneskåakesne. Guktie doeh mubpieh “ammes åålmegh“, dah åarjelsaemieh edtjin jïjtsh kultuvrem jïh jieledem almetjidie vuasahtalledh naan askh åvteli goh dej eatnemevuasahtallemi edtji aelkedh Parisesne jaepien 1889. Luhkie jaepieh dan åvteli, raakte seamma aejkien goh eatnemevuasahtalleme Parisesne lij 1878, lin saemieh Kárášjogeste jïh Guovdageainnuste låavthgåetieh tseegkeme jïh buakteme sijjien bovtsh jïh tjåenieh dan seamma juvregaertienasse.</p>
<p>Anders</p>
<p>Byögkeles vuasahtallemevuekie</p>
<p>Vuasahtallemh gusnie ammes åålmegh vuesiehtin sijjien fierhtenbeajjetje jieledem låavthgåetine lustestallemegaertienisnie, juvregaertienisnie, eatnemevuasahtallemisnie jïh jeatjah sijjine lin byögkehke. Dagkerh vuasahtallemevuekieh lin abpe dennie</p>
<p>Jillie-eatnamisnie 1800-taallen minngiegietjien jïh 1900-taallen aalkoelisnie. <span type="quote">“Seammalaakan læhkoeski goh hottentottine”</span> </p>
<p>Jaepien 1889 åarjelsaemieh Parisesne geesin jïjnjh almetjh vuasahtallemidie.“Dah almetjh Nöörjeste [Jïh Sveerjeste] lin seammalaakan læhkoeskamme goh hottentottine“ Byögkeles franske dotkije tjeeli goh vuesiehti ovtetje vuesiehtæmman.</p>
<p>Dah “jielije vuasahtallemh“ guktie gåhtjoejin dejtie vuasahtallemidie, idtjin maa barre sïejhme almetjh gïesh.</p>
<p>Muvhten aejkien aaj barre goh laboratoriumine etnologihke jïh fysihke-antropologihke goerehtimmide lin. Dej beeli goh ij lij sïejhme dotkijidie jïjtjh mïnnedh tjöönghkedh ïebnh jïh aamhtesh jïjtsh goerehtæmman, dellie dagkerh vuasahtallemh joekoen hijven nuepiem dotkijidie vedti ammes åålmegidie gïehtjedidh.</p>
<p>Gaaltije:</p>
<p>Paris et</p>
<p>L’</p>
<p>Exposition 1889</p>
<p>Anders</p>
<p>Kristinasøster Anna Lisa</p>
<p>Margrete</p>
<p>Marta Maria</p>
<p>Gaaltije: Nordenfjelsk Tidende, Voerhtjen 18. biejjien, 1889</p>
<p>Slïedtetje attraksjovnine</p>
<p>Almetjh hov bååhperin dellie goh Margrete Sofie Parisienne Pers-datter Kreutz reakasovvi, dillie lin golme våhkoeh debpene orreme.</p>
<p>Jïjnjh ålkoelaanti journalisth lin debpene, tjeelin ryöjredimmien bïjre eatnemevuasahtallemidie jïh akte dejstie lij Marius Wold</p>
<p>Levaangkeste. Dïhte hov tjeeli goh satne lij mïnneme guessine “Nöörjen lahpekolonijen luvnie“ Boulogneskåakesne, dellie lij plaaran Nordenfjeldsk Tidende voerhtjen 1889 nimhtie tjaaleme: <em type="italic">”[M]inngemes aejlegsbiejjien lahpekolonije lea desnie, jïh </em><em type="italic">mij ieh sïjhtebe [..] gåvnahtal edh dejtie [..] Jïh dle faahketji </em><em type="italic">dle limh dejgujmie soptsestal eminie: Aavosne hov lin juktie </em><em type="italic">åadtjoejin gåetide vuelkedh. Kolonije gusnie leah 28 almetjh, </em><em type="italic">lea læssanamme aktene onne nïejtetjinie, gie lea åådtjeme </em><em type="italic">dam sjïehteles nommem <span type="quote">”Parisienne”</span>. Dah fraanskemaennieh </em><em type="italic">rontestal in mah desnie tjåadtjoejin, man bïjre mij ieh jis </em><em type="italic">soptsestal eminie – Dah jis vïenhtestin mij ieh limh </em><em type="italic">siviliseresovveme saemieh jïh meehtimh dej gïelem </em><em type="italic">soptsestidh. Men varki gujhth guerkiehtin guktie lij, jïh dle </em><em type="italic">eelkin gihtjedidh man båeries dah saemieh lin, bovtsi aarvoej </em><em type="italic">bïjre jïh nimhtie gihtjedin.“ </em></p>
<p>Gaaltije: Nordenfjelsk Tidende, Voerhtjen 18. biejjien, 1889</p>
<p>Åahpetjh gaavnedigan</p>
<p>Varki gujht vååjni nimhtie ahte Wolden jïh akten nyjsenæjjan dennie dåehkesne lin seamma åahpetjh. Kaanne lij Margrete Kreutz dïhte. Dïhte lij maanabaelien bijjiedamme dajvine, Levaangkesne jïh</p>
<p>Skognesne, gusnie altese fuelhkien daelvielaante lij. Wold jåarhki naemhtie: <em type="italic">”Lustemes hov lij, dil ie goh akte dejstie saemien gujnijstie </em><em type="italic">aajhtsi, almetjh hov lin levaangeste aaj desnie! Dil ie hov </em><em type="italic">eelki gihtjedidh doen jïh daan bïjre, eeremes almetji mietie, </em><em type="italic">jïh lissiehti; „Dagke dabth Retsmester Dorffem, Bratsbergem, </em><em type="italic">nååts Bambergem jïh dle lienhtsie Lynamem?“ Vaestiedassh </em><em type="italic">jïh bïevnesh gujht maaje åadtjoeji. Jïh dle feeri gåatan, veedtji </em><em type="italic">aktem guvviem maam sïjhti vedtedh akten moenesovveme </em><em type="italic">almetjasse, jïh dam hov akte voelpe dåastoehti. Jilhts lea </em><em type="italic">hijven åtneme, soptsestin, tjabrehtamme lin sijjem barre </em><em type="italic">dennie giedtesne årrodh. Eah leah baajeme sij iem olkese </em><em type="italic">gænnah båetedh. Dam sij iem maam leah åådtjeme lin 2 </em><em type="italic">meetere jïl e giedtie, jïh eah leah destie gåessie gænnah olkese </em><em type="italic">baahtseme gænnah. </em>dennie tjurrie-tjohpesne eensilaakan vååjnoe. </p>
<p>The recordbreaking S/S Arizona, mij Margretem jïh altese maanide böökti Liverpooleste Queens-townese, New Yourkese. Jaepien 1879 slahtjegovvi mænngan goh lij stoerre jïengebæhtan sontere vuajeme.</p>
<p><em type="bold">Chicagose </em></p>
<p>Goh båateme gåetide Pariseste jïh Strådaalan vihth, veasoeminie lin guktie aarebi dorjeme. Men, daelie hov vielie beetnehvierhtieh utnin. Kaanne dellie Anders jïh Margrete Kreutz bovtsh ööstigan, jis idtjigan bovtsh utnieh aarebi goh fealadigan Frankrijhkese?</p>
<p>Staatuse lokngesi</p>
<p>Vååjnoe barre goh fuelhkien staatuse lij lokngesamme, guktie jeatjebh almetjh sijjien bïjre hov aaj aelkieh seatadidh guktie dejgujmie lea. Goh dïhte njealjede maana reakadi, jïh kristesovvi orrejaepienbiejjien 1891, dle eah lin barre dah lïhkemes slïekth jallh sïjteguejmieh dah, gïeh lin krist-´ietnine jallh krist-´aehtjine guktie vuekieh aarebi lin.”Dïhte lohkehtæjja Nylander jïjtse gåmmine ligan desnie. Jïh goh Aanna Læjsa kristesovvi Stiklestaden gærhkosne</p>
<p>Verdalesne goevten asken göökte jaepien dam mænngan, dellie lin voenen båantah jïh stoerrenïerh, jïh dovne dïhte Lientsie Wessel</p>
<p>Åarjel Holmsveeteste lij aaj desnie. Golme våhkoeh fïelestalledh</p>
<p>Våajnoe barre goh sïjhtin vielie fïelestalledh, goh lin Parisesne mïnneme. Dan åvteste barre njielje jaepieh dan mænngan dellie lij dïhte fuelhkie vihth vuelkieminie. Daan aejkien jis Chicagose.</p>
<p>Voerhtjen 26. Biejjien 1893 dle daampevïnhtsine Tråanteste,</p>
<p>Liverpoolen baaktoe jïh dle New Yorkese böötin golme våhkoeh vualkoen mænngan. New Yorkeste tåågine vööjin Chicagose.</p>
<p>Oktegh fealadi maanajgujmie</p>
<p>Idtjin maa Anders Kreutz jïh dah nïejth, Kristina jïh Märta Maria, dåeredh Chicagose. Margrete lij oktegh fealademinie dej golme unnemes maanajgujmie jïh ij lij skabran gænnah, Aanna Læjsa lij barre bielie jaepien båeries. Dennie faarosne lin aaj jeatjah maadtoeladtjh jïh åahpetjh. Akte dejstie lij Nils Thomassen Bull gie lij aaj Parisesne orreme jïh krist-´aehtjine hov lij aaj muvhtide</p>
<p>Margreten maanide. Dïhte byögkeles Daniel Mortensson jïjtse fuelhkine lij aaj meatan, dïhte gie tjarki saemiej reaktaj åvteste barkeme. Mortensson lij lohkehtæjja jïh lahpekatekeete jïh gellie jaepieh lea barkeme Kolåsenisnie.</p>
<p>Lapland Exhibit Company</p>
<p>Dïhte faaroen åejvie jïh vuelkiehtæjja lij dïhte svïenske Emil Arner gie lij aadtjegh Kansasasse jåhteme. Debpene jis lea råakeme kaptejne</p>
<p>Patrick Henry Coneyem, advokaatem jïh feevreldihkie soldaatem</p>
<p>Amerikan Borger-dåaroej jaepijste. Ektesne hov tseegkigan Lapland</p>
<p>Exhibit Companyem. Ulmie lij saemien orresjh tseegkedh dennie</p>
<p>Lapland Vil age, Eatnemevuasahtalleme Chicagosne jaepien 1893. Dïhte <span type="quote">“juhtiehtæjja”</span> P. H. Coney jïh</p>
<p>Kilde:</p>
<p>Chicago</p>
<p>History</p>
<p>Lapland Vil age. Gaaltije: Chicago History Museum.eatnemevuasahtallemisnie Chicagosne. Jaepien 1889 eatnemevuasahtallemen raejeste Parisesne lin dagkerh, jallh villages indigénes guktie desnie gåhtjoejin, byögkeles sisveginie sjïdteme dejnie stööremes vuasahtalleminie dovne Europesne jïh</p>
<p>Amerikesne.</p>
<p>Bovtsh jïh tjåenieh lin meatan <span type="quote">“The Lapland Village”</span> lij akte dejstie unnemes vuasahtallemijstie dennie “Midwayesne“ , eatnemevuasahtallemen veellesne.</p>
<p>Desnie lin medtie göökteluhkie åarjelsaemieh dovne Sveerjeste jïh Nöörjeste jïh dovne aaj njielje vielie nïejth Dalarnijste.</p>
<p>Låavthgåetieh, dueljieh, gierehtsh jïh tjåenieh lin meatan jïh dejnie lissine lin aaj 14 bovtsh jïh 70 skaavtegh burhvijste.</p>
<p>Sïjte</p>
<p>Dïhte sïjte rïhpesovvi suehpeden minngiegietjien jïh lij gaahpan fïerhten biejjien tsåahka gaektsien raejeste aeriedistie jïh tsåahka uktsien raajan iehkiedasse. Dïhte tjaangeme meeksi 25 ceente. Guvvieh sïjteste vuesiehtieh jïlle båårge lij bïjre dam sïjtem tseegkesovveme. Dan oksen uvte lij podiume gusnie dïhte tjåarvoje lij. Desnie vååjnin aaj derhviegåetieh jïh låavthgåetieh.</p>
<p>Programmine tjåadtjoeji almetjh edtjin åadtjodh vuejnedh guktie daalhkestidh, rohkelassem govledh, tjoejkemem jïh guktie vytnesjin – jïh kaanne aaj åadtjoejin joejkemem govledh. Dah svïenske nïejth hov daanhtsoejin jïh laavloejin almetjidie.</p>
<p>Maaksoe</p>
<p>Man jïjnjem maaksoem Margrete Kreutz jïh maanah åadtjoejin sijjen barkoen åvteste, ij leah aelhkie daejredh. Dah geerve almetjh åadtjoejin 14 jïh 28 kråvnah våhkoen maaksojne. Dah kaarrh åadtjoejin jienebh goh dah nyjsenæjjah. Destie vaalteme lij Nils</p>
<p>Thomassen Bull, gie vååjni barre goh lij dan dåehkien naestine, gie lij krïebpesjamme 12 kråvnah biejjien (84 kråvnah våhkoen) jïjtse jïh jïjtse fuelhkien åvteste. Dan krïevemen bïjre tjoeverin ussjedalledh dillie goh dïhte latjkoe lij tjaeliemisnie. Jis mohtede dam maaksoem öörneginie giefies almetjidie Plassjesne, mij lij dej beeli hietievuerine såamasidie. Dle dïhte öörnege meeksi 5 kråvnah asken maaksojne aktene aarpijasse.</p>
<p>Barkojne darjodh jïh latjkoe</p>
<p>Dej beeli “dah jielije vuasahtallemh“ barre goh jeatjah barkojne lin sjïdteminie, dovne dujtie giejtie gïeh öörnin dejtie jïh dujtie giejtie gïeh lin meatan. Dïhte latjkoe hov vuesiehti dam. Dennie latjkosne</p>
<p>Arneren, Thomassen Bullen jïh dej mubpiej gaskemsh hov vuesiehti guktie Thomassen Bull lij rååresjamme dej mubpiejgujmie, jïh dovne aaj stïlleme jïh krïebpesjamme guktie sïjhti utnedh dennie barkosne. Akte dejstie krïebpesjimmijste lin, åarjelsaemieh edtjin åadtjodh gyrhkesjidh gosse jïjtjh sïjhtin jïh edtjin barre dennie voestesklaasses hotellesne årrodh goh fealadin.</p>
<p>Goh böötin Chicagose dle jïjjehtovvin Hotel Dearbornese, aktene dejnie staaren jïllemes bægkosne.</p>
<p>Vyörtegåbpoe ålkoelaantesne goh gåetielaanteste</p>
<p>Ibie daejrieh guktie Margrete jïh maanah utnin desnie, kaanne lij bïjvele jïh Chicago sån sagki jeatjhlaaketje gåeteste, Strådaeleste.</p>
<p>Fuelhkie sån aaj åadtjoeji åahpenidh neon-tjoevkesinie, hamburgerigujmie jïh soeskestahkine Juicy Fruitine. Jienebh vuartasjæjjah dennie eatnemevuasahtallemisnie lin. Dah hov sjiehteleslaakan dåemiedin saemide, jïh kaanne aaj nimhtie muvhth saemieh aaj damtin sijjieh vyörtegåbpoe almetjinie lin ålkoelaantesne goh gåetielaanteste, Nöörjeste. Sjïere Nils</p>
<p>Thomassen Bull, jallh “King Bull“ guktie satnem gåhtjoejin, lij joekoen byögkeles Chicagosne. Akte dejstie nïejtijste hov aaj dan byögkele lij, Kaanne Parisienne dïhte, maam gåhtjoejin“Bi-Lo“-ine, gie lij nommen åådtjeme amerikaanen dåahkan mietie.</p>
<p>Naakenh dejstie, gïeh meatan lin, lin aaj jeahteme man vihkele lij sijjide åadtjodh vuesiehtidh jïjtsh kultuvrem jïh nimhtie åadtjodh girmedh sijjen jieledem.</p>
<p>Gåhkaldahke Nöörjese</p>
<p>Dah Amerikaanerh lyjhkestieh sih dejtie saemide buerebelaakan</p>
<p>Nöörjen almetjijstie. Dïhte hov vååjni aktene plaeresne maam journaa-lijste VGesne lij tjaaleme goh lij aktem dejstie saemijste råakeme Lap-land Vil agesne. Dïhte journaalijste lij gidtjh råakeme dam Parisiennem</p>
<p>Parisesne, jïh lij dovne krist´aehtjine dan maanese. Parisienne lij dan aavosne sjïdteme juktie krist´aehtjebem råaki guktie gïetetjidie hov geelki sutnjien. Badth ij amma dïhte krist´aehtjie dam seatadamme. <em type="italic">“Guarkoe sån“ </em>dïhte journaalijste tjeeli “ <em type="italic">Mij ieh hov varki debpede </em><em type="italic">gaatoelimh“. </em></p>
<p>Gaaltije: Chicago History Museum.</p>
<p>Chicagon mænngan jïjnje jeatjhlaakan sjïdti Kreutz-fualhkan.</p>
<p>Gåabpatjahkh nööremes maanah (Thomas) Paulus jïh Sigrid Valborg kristesovvigan tjaktjen 1894 jïh 1896 Ålenisnie Haltdaelesne Åarjel-</p>
<p>Trööndelaagesne. Dïhte dajve lij Gåebrien sïjtesne. Paulus reakadi <span type="quote">“Bealjehkenjaevrien [Selbusjøen] bealesne”</span>. Dïhte hov vuesiehti båatsoeburrie saemieh lin, jïh Sigrid Valborg jis reakadi Kjerringvollen- isnie Hessdaelesne. Krist´aehtjine gåabpatjahken aejkien lij Margreten nuerebe vïelle Thomas. Akte dejstie Paulusen krist´aehtjie jïh krist´ietnijste lij dïhte åabpebe Aanna Læjsa jïh dïhte aarebi moenesoveme</p>
<p>Nils Bul . Destie vååjnoe barre goh Nils Bull lij fuelhkine ektesne bovtsigujmie juhtieminie.</p>
<p>Dïhte geelle vöölki </p>
<p>Jaepien 1897 juhti Anders Persson Kreutz Amerikese. Mij lij aarebi heannadamme, maehtiejibie barre aerviedidh, men garrebe biejjieh hov lij båatsose sjïdteminie guktie nåakebe lij bovtsigujmie barkedh. Ij lij vielie luhpie Tilleggslappeloven 1897: n mietie barkedh bovtsigujmie båatsoesïjti ålkolen, jis ij leah eatneme-aajhtere jååhkesjamme dïsse.</p>
<p>Seammasïenten åajvaladtjh nuepieh utnin gaertjiedidh båatsoelaantide, jïh idtjin dah orre gåatomelaanth dejtie saemide vedtieh, dej laanti åvteste mejtie saemieh leah dasseme. Dah nænnoestimmieh hov tjarki saemide åarjene diedtielin.</p>
<p>Paulus</p>
<p>Paulus Krøyts (Kreutz), Petrus Danielsson jïh</p>
<p>Anders Nilsson Nordfjel , jaepien 1905.</p>
<p>Gaaltije: Helgådalsnytt.</p>
<p>Garre biejjieh </p>
<p>Mænngan goh geelle leehpi Margrete Kreutzem, dle dïhte beetsi tjïjhtje maanajgujmie, båarasommes lij luhkiegöökten jaepien båeries jïh nööremes jis barre jaepien båeries. Göökte jaepieh dan mænngan, voerhtjen asken 1899, dellie juhti Strådaalan dej golme unnemes maanajgujmie. Raakte mænngan, dillie dïhte jaamedahke båata Strå-daalan – Voestegh dïhte Aanna Læjsa gåbloe-gossehtahkeste sealadi snjaltjen asken jaepien 1901. Asken mænngan jis Parisienne, gie lij barre luhkieakten jaepien båeries, sealadi seamma jaamedahkeste.</p>
<p>Jaepien 1903 dellie viht jaamedin, voestegh dïhte Märta Maria, gie lea luhkiegovhten jaepien båeries, dellie onne-åabpa Sigrid Valborg gie lij barre govhten jaepien båeries. Gaajhkesh dovnesh bïejelgovvin Veran gyrhketjen gærhkoegaertienasse, ij man guhkie Strådaeleste gusnie</p>
<p>Margrete, Paulus jïh Olof lin årroeminie.</p>
<p>Madtjele</p>
<p>Naan jaepieh mænngan, jaepien 1908, guvviedæjja Bjerkan guvviedi</p>
<p>Margrete Kreutzem jïjtse gåetesne Verdaelesne. Margrete, gie dillie lij 45 jaepien båeries, lij tjahkan stovlen nelnie aktene ïentjesne, <em type="italic">gaptam </em>lij tsaakeme jïh dam åehpies <em type="italic">rapte-tjohpem, </em>mij åtnalgovvi dennie gaskoeh- jïh noerhte- åarjelsaemien raedtesne. Kreutz jïjtje vååjnoe madtjele. Gårroegïetesne vååjnoe provrereagka. 19 jïh 24 jaepieh lin vaaseme Parisen jïh Chicagon mænngan. </p>
<p>Båetije boelve</p>
<p>Mænngan goh dah åabpah lin sealadamme, Kristina juhti Plassjese gusnie pruvri Matias Mortenssonine, Daniel Mortenssonen elkine.</p>
<p>Dillie goh Kristina maanine lij, dillie Parisesne mïnni jïh Matias jis lij</p>
<p>Chicagosne. Mænngan, jaepien 1926, Kristina jïh Matias jïjtsh fuelhkine dåeriedigan dam åehpies juvregaertene-aajhterem Carl Hagenbeckem</p>
<p>Tysklaantese, vuasahtallemidie.</p>
<p>Jaepien 1912 Olof seammalaakan darjoeji goh aehtjebe. Kaanne aehtjebe lij jåhteme jeatjah sæjjan, dan åvteste idtji Olof juhtieh</p>
<p>Amerikese, men Vancouverasse Canadese. Debpene dah gïejh sov minngesne måjkoedin. Almetji soptsestin Verdaelesne Olof lij sneehpes tjoejkijinie sjïdteme dennie orre laantesne gosse lea jåhteme.</p>
<p>Aktanadtin båatsoen gaavhtan Valdresesne</p>
<p>Mænngan goh Olof vöölki, Margrete Kreutz jïh Paulus aaj juhtigan åarjese, seammalaakan goh mubpieh åarjelsaemieh gïeh ij lin njuaj aramme båatsojne barkedh. Juhtigan Valdresen jïh Borgunden dajvide. Kaanne sån dan gaavhtan dam Margrete jïh Paulus dahkoe juhtigan, dan åvteste Daniel Mortensson jïh altese elkieh aaj åadtjoejin eegedh aktem båatsoesiebriem Borgundesne jaepien 1912.</p>
<p>Golme jaepieh mænngan Mortensonen fuelhkie doeki bovtsh</p>
<p>Borgundese. Margrete jïh Paulus ligan sin båateme dahkoe ryöjnesjæjjine jïh båatsoeruerrine dillie goh krievviem juhtiehtin</p>
<p>Plassjeste. Paulus barki ryöjnesjæjjine muvhtide båatsoesiebride</p>
<p>Valdresne. Ånnetji mænngan dellie aaj dïhte daktere Kristina jïh sov fuelhkie böötin dahkoe. Dah båatsoeburrine barkin Borlaugesne.</p>
<p>Minngemes vualkoe</p>
<p>Margrete Kreutz lij Borlaugesne Lærdaelesne, gaagkes-asken jaepien 1922 goh edtji dåeriedidh dam ruvtebïjlem “gåetide Myranide“</p>
<p>Stjørdaalan. Dïhte lij kaanne seamma sijjie goh Graftåsmo, mij lij gaert- ene Graftåsenen åelesne. – Kaanne dah eejhtegh jal h naakenh dejstie sov åerpienijstie lin årroeminie desnie?</p>
<p>Margrete sealadi Golesne goh lij vuelkieminie gåetide, 58 jaepien båeries sjïdti. Sohkerejaamedahkeste sealadi. Dam gæstoem seehtin bij elen vaeriem Borgundese, gusnie bïejelgovvi våhkoen mænngan.</p>
<p>Dennie gærhkoegærjesne tjåadtjoeji “Slïekte satnem sujhti“. [B]åatsoeburrie Anders Peterson Krøis, Amerikesne 25 jaepien båeries, lij tjaalasovveme lïhkemes slïektine lij.</p>
<p>Guvviedæjja: Sverre Bjerkan. Gaaltije: Levanger Museum.</p>
</body></document>
