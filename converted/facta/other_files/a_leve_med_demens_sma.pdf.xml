<document xml:lang="sma" id="no_id"><header><title>Demensine jieledh</title><genre code="facta"/><author><unknown/></author><wordcount>2202</wordcount><conversion_status type="standard"/><availability><license type="standard"/></availability><origFileName>https://nasjonalforeningen.no/contentassets/f5158521c09c4928859d20749b00026f/a-leve-med-demens_norsk_sorsamisk_low.pdf</origFileName><parallel_text xml:lang="nob" location="a_leve_med_demens_nob.pdf"/><parallel_text xml:lang="sme" location="a_leve_med_demens_sme.pdf"/><parallel_text xml:lang="smj" location="a_leve_med_demens_smj.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">Mij lea demense? </em></p>
<p>Demense akte almetjeskïemtjelasse jïh vielie goh 70 000 almetjh Nöörjesne demensem utnieh. Fïerhten jaepien medtie 10 000 orre almetjh skïemtjelassem åadtjoeh.</p>
<p>Demense akte tjåenghkies dïejvese jieniebidie skïemtjelasside aajlesne. Dah sïejhmemes skïemtjelesvæhtah leah geahpanamme mojhtese jïh vaaksjoehtimmie nåakebe sjædta. Datne dån sïjhth dåeriesmoerh åadtjodh soptsestidh maam sïjhth, jïh dæjpeles laavenjassh darjodh. Såemies vaejveminie depresjovnine, aasvine jallh hallusinasjovnigujmie. Guktie skïemtjelasse evtiesåvva lea joekehts almetjistie almetjasse. Ij guhte maehtieh eevre vihties jiehtedh guktie dov skïemtjelasse sæjhta evtiesovvedh. Skïemtjelasse ånnetji ånnetji evtiesåvva. Daamtajommes akte demenseskïemtjelasse akte guhkies prosesse mij maahta ryöhkedh naan gille jaepiej raejeste, ovrehte 20 jaepien raajan.</p>
<p>Dah ellen jeanatjommesh mah demensem åadtjoeh leah båarasåbpoe almetjh, men aaj nuerebe almetjh maehtieh skïemtjelassem åadtjodh. Gaskem 2 000 jïh 3 000 almetjh nuerebe goh 65 jaepien båeries demensem utnieh Nöörjesne, men jeenjesh dejstie eah diagnovsem åådtjeme.</p>
<p><em type="bold">Ovmessie såarhtsh demense Alzheimeren skïemtjelasse </em>lea dïhte sïejhmemes demensesåarhte. </p>
<p>Medtie 60 prosenth gaajhkijste demensine, Alzheimeren skïemtjelassem utnieh. Skïemtjelasse fiejlieh buakta aajlan ceellide jïh aajlan cellah jaemieh. Skïemtjelasse-evtiedimmie lea sïejhmemes soejme jïh jaabnan. Maahtah dåeriesmoerh åadtjodh mujhtedh, daejredh gusnie leah jïh aarkebiejjien darjomh darjodh.</p>
<p><em type="bold">Vaskulære demense </em>lea aajla-jaamedahke (hjerneslag) jïh skïemtje-lassi gaavhtan aajlan vïrreåerine. Skïemtjelasse maahta vïerrebe sjïdtedh orre aajla-jaamedahki jallh dryppi mænngan. Jeenjesh vaskulære demensem jïh Alzheimeren skïemtjelassem seamma aejkien utnieh. Skïemtjelesvæhtah mahte seammaplieres goh Alzheimeren skïemtjelasse. </p>
<p><em type="bold">Jeatjah demenseskïemtjelassh </em>Aaj jeatjah demenseskïemtjelassh gååvnesieh, vuesiehtimmien gaavhtan demense Lewy-legeminie jïh Frontallapp-demense. Dah jeatjah skïemtjelesvæhtah utnieh. Jarkelimmieh dåemiedimmesne leah daamtaj akte stuerebe dåeriesmoere goh mojhtesenåhkelimmie daejtie skïemtjelasside. </p>
<p><em type="bold">Diagnovsem åadtjodh </em>Almetjh gaajh joekehts fearadieh gosse demensediagnovsem åadtjoeh. Såemies båhperostoeh. Såemies aavoedieh, juktie dah guhkiem guarkeme mij akt båajhtode orreme. Såemies ij tuhtjh daate lea geerve, mearan mubpieh depresjovnem jallh måeriem åadtjoeh. Jarkelimmieh domtesinie leah sïejhme jïh eevre iemie. </p>
<p>Jeenjesh dååjrieh dah vaenebe skraejriem utnieh goh aarebi. Maahta årrodh dannasinie dah voejhkelieh tsiehkieh slyöhpedh mah maehtieh geerve sjïdtedh. Aarkebiejjie dan jïjnjem kreava, guktiejeenjesh ovseekere sjidtieh jïh alvesieh. Maahta slæjhtoes årrodh almetjigujmie årrodh mah eah daajroem skïemtjelassen bïjre utnieh. Ij leah rovnege jis naaken sæjhta oktegh årrodh, jïh naaken aavoem dassa mubpiejgujmie årrodh. Daate maahta akte fåantoe årrodh mannasinie naaken tramstarostoe, sohtehte jallh lea skuapmine.</p>
<p><em type="bold">Heerredimmie jïh båehtjierdimmie </em>Jalhts jïjnjem dotkeme dle ij leah annje naan bådtjah gaavneme mah maehtieh demensem heerredidh jallh båehtjieridh. Muvhth almetjh maehtieh aevhkiem utnedh bådtjijste mah leah evtiesovveme Alzheimeren skïemtjelassen vööste. Aaj almetjh vaskulære demensinie maehtieh såemies aejkien nåhtoem utnedh daejstie. </p>
<p>Evtiedimmie vaskulære demensistie jïh Alzheimeren skïemtjelasseste maehtieh ektiedimmiem utnedh diabetesinie jïh/jallh vaajmoe-jïh åerieskïemtjelassine, goh vaajmoenåhkelimmie (hjertesvikt) jïh jolle vïrretrygke. Akte jieledevuekie mij lea hijven vaajmose, lea aaj hijven aajlese. Akte aejlies beapmoevoete, daamtaj svïhtjeme jïh <span type="quote">«aajlatrimme»</span> heerreden effektem utnieh. Akte aejlies jieledevuekie maahta orre skïemtjelesvæhtah heerredidh demensesne, jïh tryjjem lissiehtidh.</p>
<p><em type="bold">Jarkelimmie </em>Skïemtjelasse sæjhta stoerre krievemh bïejedh dovne jïjtsadth jïh dov byjreskasse. Gosse tïjje vaasa dle mubpieh tjuerieh datnem viehkiehtidh jïh dåarjoehtidh guktie datne maahtah aarkebiejjien hijvenlaakan jieledh. Maahta geerve årrodh jååhkesjidh datne viehkiem daarpesjh dejnie datne aarebi iktesth jïjtje buektiehtamme. Eevre vihkeles datne jïh dah almetjh dov bïjre guarkah datne ånnetji ånnetji sïjhth viehkiem daarpesjidh, jïh hijven laavenjostoem evtiedieh. Daerpies dovne datne jïh mubpieh buektiehtieh jïjtjemdh jarkelidh jis edtja dam hijvenlaakan haalvedh. </p>
<p><em type="bold">Jïjtjemdh bearkadidh jïh jearsoes årrodh </em></p>
<p>Ulmie lea datne edtjh jïjtjemdh bearkadidh jïh jearsoes årrodh bielelen datne daarpesjh voetide fer jïjnjem jarkelidh. Daesnie raerieh åadtjoeh guktie maahtah jïjtjemdh dæjpeleslaakan sjïehtelovvedh aarkebiejjien.</p>
<p type="listitem">Viehkievierhtieh Gelliesåarhts teknihkeles viehkievierhtieh gååvnesieh mah maehtieh viehkine årrodh mojhtesasse, jïh lissiehtamme jearsoesvoetem vedtedh. Geervebe maam akt orre lïeredh gosse demense-skïemtjelassem åtna. Jis akte viehkievierhtie edtja nuhteligs årrodh dle vihkeles daam åtnose vaeltedh dan varke gåarede, jïh datne eensi lïerehtimmiem jïh dåarjoehtimmiem åadtjoeh guktie dïhte dutnjien sjeahta.</p>
<p type="listitem">Termostaate kraanine bissemelïhtesne jïh dusjesne jïh laav-komelïhtesne ollh datne boelehtjh.</p>
<p type="listitem">Stovle dusjesne, gïetesteerije, maam akth guelpesne dusjesne/laavkomelïhtesne jïh guelpesne ollh njalhkesth, jearsoesvoetem lissiehtieh laavkometjiehtjielisnie.</p>
<p type="listitem">Akte seangkoevaeptie maahta fualhkan jallh jeatjah viehkiehtæjjidebieljelidh jis datne leah seangkoste guhkebem goh iemie jïjjen, dastegh datne vuesiehtimmien gaavhtan gahtjeme.</p>
<p type="listitem">Tsåahkah jïh biejjielåhkoeh mah vuesiehtieh man jïjnje tsåahka,mennie mieresne dygnesne, biejjiem jïh daatovem.</p>
<p type="listitem"><span type="quote">«Vuebnievaeptie»</span> mah jïjtsistie straejmiem jamhkele dasteghplaata fer guhkiem bækta, jallh ååpsen baahkes sjædta.11</p>
<p type="listitem">Prïhtjegemaasjina gusnie prïhtjege ryöktesth termokaannesegalkele.</p>
<p type="listitem">Akte mojhtesetsåahka maahta datnem viehkiehtidh daanbeajjetje darjomesh mujhtedh. Taavlah aaj gååvnesieh gusnie maahtah våhkoesoejkesjem tusjine tjaeledh, jallh viehkine mïerhkeleahpijste. Muvhth aaj hijvenlaakan bearkadieh biejjielåhkojne mah tjïelkelaakan gaajhkem vuesehte, jallh akte stoerre biejjielåhkoe mestie maahta akti-akti paehperem jïrvestidh, gusnie darjomesh jïh latjkoeh tjaalasuvvieh.</p>
<p type="listitem">Dosedth badterijigujmie mah tjuejieh gosse edtjh bådtjidevaeltedh.</p>
<p type="listitem">Aelhkebe tellefovnh, dovne gåetesne jïh mobijletellefovnh.</p>
<p type="listitem">Såemies tellefovnigujmie maahtah ringkedh viehkine ajve aktede taasteste. Maahta guvvieh jallh nommh dejtie almetjidie datne daamtajommes ringkh, taastide dibrehtidh.</p>
<p type="listitem">Ergoterapeute jallh naaken bovresne maahtah datnemviehkiehtidh aktem stoerre jïh aelhkie maajhkontrollen programmeradidh dov daerpiesvoeti mietie.</p>
<p type="listitem">Akte jearsoesvoetealarme maam datnesne guadtah, sæjhtadutnjien nuepieh vedtedh viehkien mietie gohtjedh vaaradodtje tsiehkine.</p>
<p type="listitem">Svïhtjemedetektovre mah tjoevkesem jïjtsistie båeltelegosse laavkometjiehtjielasse vaadtsah.</p>
<p type="listitem">Akte stoerre, jorpe tsåahka tjïelke taalligujmie mah leahaelhkie lohkedh.13</p>
<p type="listitem">Jeatjah dæjpeles raerieh jïh viehkievierhtieh</p>
<p type="listitem">Aktene gåetesne dle badth varke jïjnjh daeverh sjidtieh.</p>
<p type="listitem">Jis naaken dejstie båarhte sjyökoe, dle aarkebiejjie maahta tjyölkehkåbpoe jïh jearsoesåbpoe sjïdtedh. Gihtjh aktem ergoterapeutem datnem aelhkiehtimmine viehkiehtidh.</p>
<p type="listitem">Sjeakoeh guelpiejievegh jïh loeves straejmieledninghmejnie datne maahtah slobpestidh jis svååjpeldh. Bïejh gïetesteerijh desnie gusnie datne lissie dåarjoem daarpesjh, vuesiehtimmien gaavhtan traahpesne jïh laavkometjiehtjielisnie. Akte stovle jïh <span type="quote">«gaamegetjåervie»</span> guhkies nïrrine leah hijven utnedh kåavesne.</p>
<p type="listitem">Akte buertie lyjhkedsstovlen lïhke lea nuhteligs: Desniemaahtah dejtie aatide mejtie jeenjemes nåhtedh, aktene vihties sijjesne utnedh: klaasetjelmieh, tellefovne, raadijove, maajhkontrolle, biejjielåhkoe, plaerie.</p>
<p type="listitem">Heerredimmie jïh bieljelimmie jis buala</p>
<p type="listitem">Praedtievaahra læssene gosse demenseskïemtjine.</p>
<p type="listitem">Baajh ergoterapeute jallh gåetiesujhtije datnem viehkiehtidh praedtiejearsoesvoetem vuartasjidh dov hïejmesne. Daesnie naan vuesiehtimmieh guktie maahta praedtiem heerredidh: Aellieh jielije tjoevkesem nåhtedh jallh geehth olles tjoevkesesteerije maehtieh bueledh.</p>
<p type="listitem">Dastegh rïevhkesth dle akte rïevhkestimmieskuvmiemaahta heerredidh olles sjïjle sigaredteste vaarjojde skilkh. Aaj impregneringe gååvnese mij heerrede olles vaarjoeh aelkieh bueledh.15</p>
<p><em type="bold">Automatiske bieljelimmiedalhketjh </em>Teknologeles dalhketjh gååvnesieh mah darjoeh guktie aelhkebe sjædta mubpide datnem gaavnedh jis tjaajenh, vuesiehtimmien gaavhtan GPS. Dalhketjh aaj gååvnesieh mah mubpide bieljelieh jis datne oksen tjïrrh olkese vaadtsah, vuesiehtimmien gaavhtan jïjjen, jallh jis datne gahtjh jïh ih buektehth viehkien mietie jïjtje gohtjedh. Bieljelimmie maahta seedtesovvedh dov fualhkan, dov kraannide, akte jearsoesvoetejarngese jallh gåetiesujhtijasse. </p>
<p><em type="bold">Guktie dejtie ovmessie viehkievierhtide dåårrehtidh? </em>Ergoterapeute jallh demense-iktedæjja jallh gåetiesujhtije tjïeltesne daam daajra. Nedtesne dle <em type="bold">www.geria.no </em>viehkievierhtieh vuesehte. </p>
<p>NAV Hjelpemiddelsentral/Viehkievierhtiejarnge dov fylhkesne teknihkeles viehkievierhtieh dåårrehte. Maahta jïjnjh aelhkie jïh lihties viehkievierhtieh sïejhme bovrine åestedh. Husbanken maahta dåarjoem jïh löönemh vedtedh juktie gåetiem bueriedidh. Tjïelte vielie bïevnesh dan bïjre vadta.</p>
<p><em type="bold">F </em><em type="bold">o </em><em type="bold">to </em><em type="bold">: </em></p>
<p>Colourbox17</p>
<p><em type="bold">Reaktah jïh byögkeles dåarjoeabparaate </em></p>
<p><em type="bold">Naaken mij maahta dov aamhtesem soptsestidh </em>Juktie gorredidh vihkeles aamhtesh gorresuvvieh naemhtie guktie datne sïjhth, dle vijsies joe daelie almetjigujmie soptsestidh mejtie leajhtedh. Maahta aaj sjyöhtehke årrodh tjaaleldh luhpiedimmieh vedtedh. Dan almetjen laavenjasse edtja årrodh dov aamhtesem soptsestidh gosse dam daarpesjh. Jis bïllh fuelhkie maahta ovgeahpan sjïdtedh mij dov væljoe lea, byöroe vihkeles mearhketjh våålese tjaeledh. Maahtah dutnjien aaj aktem viehkieåeliem nammoehtidh mij edtja vihties laavenjassh gorredidh, goh dov ekonomijem stuvredh jallh datnem viehkiehtidh byögkeles dåarjoeöörnegh ohtsedh. Viehkieåelie maahta vuesiehtimmien gaavhtan akte lïhke fuelhkie årrodh jallh mubpieh datne leajhtedh. Govlehtallh dov vihties dåakterinie jallh bijjie-formynderinie dov tjïeltesne jis vielie bïevnesh sïjhth. </p>
<p><em type="bold">Testamente </em>Demense akten aareh boelhken lea iemielaakan ij naan heaptoe aktem luhpies testamentem tjaeledh. Jis sïjhth dam darjodh, byörh dam darjodh dan varke gåarede mænngan diagnovsem åådtjeme. Byörh aktem lahtestimmiem dåakteristie baalte bïejedh mij nænnoste dov maehtelesvoete væljoem buektedh, ij leah skïemtjelasseste tsevtseme. </p>
<p><em type="bold">Tjïelten healsoe- jïh hoksedïenesjh </em>Dah jeanatjommesh iktemearan vielie viehkiem daarpesjieh goh dah lïhkemes maehtieh vedtedh. Akte hijven viehkie lea tjïelten hoksedïenesjinie jïh demensetjïertine govlehtalledh. Dah edtjieh dutnjien bievnedh dej faalenassi bïjre mah tjïeltesne gååvnesieh, jïh viehkiem dutnjien sjïehteladtedh gosse dam daarpesjh. Sujhteme- jïh hoksedïenesjh tjïeltesne dïedtem utnieh datnem bievnedh gaajhki19dïenesji bïjre mah leah, jallh maehtieh, sjyöhtehke sjïdtedh. Dah aaj maehtieh datnem viehkiehtidh ohtsemegoerh dïevhtedh. Hoksedïenesje tjïeltesne dïedtem åtna datnine råårestalledh, jïh faalenassem datnine ektine jïh dov lihkemes fuelhkine hammoedidh. Dah edtjieh stoerre leavloem bïejedh dov mïelide. Aaj vihkeles dov vihties dåaktere datnem dåarjohte. Dåaktere edtja dutnjien soptsestidh skïemtjelassen bïjre jïh sjyöhtehke båehtjier-dimmien jïh dåarjoen bïjre. </p>
<p type="listitem">Kvaliteetekrïeveme sujhteme- jïh hoksedïenesjidie Sujhteme- jïh hoksedïenesjh gaskem jeatjah daejtie kvaliteetekrievenasside utnieh:</p>
<p type="listitem">Datne edtjh hijven gåvloem dåastodh jïh jearsoesvoetemdååjredh jïh daejredh mij heannede åvtese.</p>
<p type="listitem">Datne edtjh viehkiem åadtjodh dov daerpiesvoetide,guktie datne maahtah biejjieladtje darjomesh darjodh dan jïjtjeraarehke goh gåarede.</p>
<p type="listitem">Datne edtjh nuepiem åadtjodh raeffiem jïh privaatejieledemutnedh, jïjtjeraarehkinie jieledh jïh jïjtse jieledem stuvredh, aaj jis institusjovnesne årroeh.</p>
<p><em type="bold">Klååkemereakta </em>Dov lea reakta nænnoestimmide laejhtedh jïh dov aamhtesem ikth vielie vuarjasjamme åadtjodh. Bïevnesh klååkemereaktan bïjre leah tjaaleme nænnoestimmesne tjïelteste. </p>
<p><em type="bold">Skïemtjije-jïh utnijetjïrkije </em>Jis viehkiem, raeriem jïh bïhkedimmiem sïjhth juktie dov reaktah åadtjodh goh skïemtjie, maahtah skïemtjije- jïh utnijetjirkijem gaskesadtedh dov fylhkesne. Dïenesje namhtah jïh datne maahtah tjeakoes årrodh. </p>
<p><em type="bold">Ekonomeles dåarjoe </em>Diagnovse maahta darjodh guktie datne ekonomeles dåarjoem åadtjoeh. Jis dov lissiemaaksoeh skïemtjelassen gaavhtan, maahtah NAV’em syökedh maadthdåarjoen jïh/jallh viehkiedåarjoen bïjre. Jis jïjnjem viehkiem daarpesjh, dle lïhkemes fuelhkie maahta tjïeltem ohtsedh hoksebaalhkan bïjre.21 </p>
<p><em type="bold">Bïjlevuejeme jïh demense </em></p>
<p>Demense ij jïjtsistie darjoeh datne vuejemeleahpam dassh. Men daerpies dov healsoem vuarjasjidh dåakteren luvnie jaabnan, dannasinie skïemtjelasse vuejeme-maehtelesvoetide tsevtsie.</p>
<p>Skïemtjelasse maahta darjodh guktie datne ih leah vielie dan tsåatskeles, dov leah dåeriesmoerh daejredh gusnie leah, goerkese jih reaksjovnetïjjine mah leah daerpies trafihkesne, nåakebe sjidtieh. Dan gaavhtan dle almetjh demensine daamtajåbpoe meatan ovlæhkojne trafihkesne mubpijste. Lissine maahta geerve årrodh jïjtsh vuejememaehtelesvoeth vuarjasjidh. Gaajhkeste dle geerve jïjtsh tsåatskelesvoetem, goerkesem jïh reaksjovnetïjjem vuarjasjidh.</p>
<p><em type="bold">Laakh jïh njoelkedassh </em>Gaajhkesh bijjelen 70 jaepien båeries edtjieh vihtiestimmiem dåakteristie utnedh lissine vuejemeleahpese. Dov lea dïedte dåakterasse bievnedh dastegh vienhth datne ih leah vielie akte jearsoes bïjlevuejije. Dåakteren dïedte lea datnem vaarnoehtidh jis satne veanhta datne ih vielie maehtieh vuejemeleahpam utnedh. Dellie dïhte edtja fylhkenålmese bievnedh, mij aamhtesem pollisese seedtie mij sjæjsjalimmiem vaalta. Datne göökte våhkoeh åadtjoeh vuejemeleahpam deelledh jallh nænnoestimmiem laejhtedh. Jis ih vuejemeleahpam deellh, dle pollise maahta dam veedtjedh.23 </p>
<p><em type="bold">Demensine jieledh </em></p>
<p><em type="bold">Mubpiejgujmie årrodh </em>Mubpiejgujmie årrodh lea unnemes seamma vihkeles daelie goh åvtelen datne skïemtjine sjïdtih. Ektievoete jïh darjome leah seapan dïhte bööremes terapije. Gaatesjen dle jeenjesh dååjrieh, mah demensem åådtjeme, mubpiejgujmie årrodh geerve sjædta. Akte dejstie sïejhmemes dåeriesmoerijste jeenjesh demensine dååjrieh, lea geerve sjædta baakoeh gaavnedh, muvhtine aaj geerve guarkedh maam mubpieh jiehtieh. Vihkeles doh mubpieh daejrieh datne vielie tïjjem jïh raeffiem daarpesjh soptsestimmesne, jïh dah tjuerieh ikth vielie jiehtedh gellie aejkieh. Naaken tuhtjie nuhteligs tjaeledh jallh guvviedidh, gosse ij baakojde gaavnh. </p>
<p>Demense maahta dåeriesmoerh vedtedh heannedimmieh veesmedh, jis jïjnje heannede seamma aejkien. Dagkarinie tsiehkine maahta maereles årrodh dam mubpiem måjhtelidh <span type="quote">«Daelie ånnetji fer jïjnje munnjien sjïdti. Maehtebe aatide våaroej-våaroej vaeltedh?»</span> Stoerre sïelskh maehtieh slæjhtoes sjïdtedh. Dah jeanatjommesh bööremes murriedieh seadtoes, hijven byjreskinie.</p>
<p>Jis eerlege skïemtjelassen bïjre jïh dïhte vuesiehtimmien gaavhtan maahta darjodh guktie geerve sjædta baakoeh mujhtedh jïh gaavnedh, dle ij dan soe vaarege sjïdth soptsestidh. Dah jeanatjommesh tuhtjieh eerlegevoete hijven.<span type="quote">«Gosse naakenigujmie soptsestem, dle faahketji åajeldemmaam edtjem jiehtedh. Daate joekoen nåake domtoe»</span>25</p>
<p><em type="bold">Eerlegevoete </em>Sæjhta stoerre viehkie årrodh dutnjien jis buektehth åssjaldahkh jïh domtesh juekedh dov lïhkemes fuelhkine. Dastegh datne veeljh skïemtjelassen bïjre soptsestidh almtjidie mejtie datne leajhtedh, dle maahtah jïjnjh dåeriesmoerh slyöhpedh. </p>
<p><em type="bold">Mejnie akt tjïskesjidh jïh biejjieladtje darjomesh </em>Jeenjesh mah demenseskïemtjelassem utnieh raassan sjidtieh jïh eah buektehth tsåatskelesvoetem steeredh, jïh maehtieh dåeriesmoerh utnedh biejjieladtje darjomesigujmie. Biejjieladtje darjomesh hijven öörnegem vadta aarkebeajjan, jalhts datne guhkebem tïjjem daarpesjh goh aarebi. Jalhts naakede soejmebe jåhta, dle maahtah vihties ruvtijnh jïh hijven voeth sjïehtesjidh. Dellie aarkebiejjie öörnegisnie sjædta. Vihkeles naaken sjïehteladta datne annje maahtah dïedtem vaeltedh stoerre jïh smaave darjomesi åvteste. Ulmie ij leah jïjnjem buektiehtidh, men biejjiem sisveginie jïh hijven ståantetjh dïevhtedh. Jis svihtjh, vuesiehtimmien gaavhtan ålkone mïnnh, dle dïhte hijven dovne dov kråahpese jïh bïevsterasse,. Gosse svïhtjeminie dle maahta dååjredh buerebe bïevsterem åådtjoeh, ih dan raassan sjïdth jïh kråahpe hijven domtoe. </p>
<p><em type="bold">Eatneme- jïh kultuvredååjresh </em>Jalhts mojhtese nåhkelamme, dle dah saansh orre tjoejh, smaahkoeh jallh doehtedimmiem daarpesjieh. Eatneme-jïh kultuvredååjresh maehtieh ræjhkoesvoetem jïh ulmiem vedtedh aarkebiejjien, jïh maehtieh akte sijjie årrodh gusnie maam akt haalvoeh, gosse jarkelimmieh skïemtjelassesne jeatjah suerkine dååjrh. Kultuvre domtesidie soptseste – gosse vueliem jallh duedtiem dååjrebe mejtie lyjhkebe, dle goh gåetesne damtebe jïh hijvenlaakan murriedibie. Jeenjesh dååjrieh eatneme- jïh kultuvredåårjesh nænnoesåbpoe domtesh buektieh jïh stuerebe aavoem vedtieh, mænngan skïemtjine sjïdteme.27 </p>
<p><em type="bold">Mojhtesh </em>Jalhts demense dorje guktie åajaldihks sjïdth, dle iktesth jïjnjem måjhtah! Jis jïjnjem måjhtah dejpelistie, maahta tryjjes årrodh guvviegærjah vuartasjidh dov lïhkemes fuelhkine ektine. Tjaelieh våålese, jallh bïrrh dejtie tjaeledh gaajhkem maam datne måjhtah. Daate lea hijven dov lïhkemes fualhkan, jïh maahta aevhkine dutnjien sjïdtedh dastegh mænngan dåeriesmoerh åadtjoeh naakedem mujhtedh dov jïjtse histovrijeste. Tjahkasjidh jååktetjebiejjien bïjre soptsestidh jallh båeries biejjiej bïjre hijvenlaakan domtoe, jïh viehkehte dov identiteetem gorredidh. Mojhtesh maehtieh aaj kråahpesne årrodh. Maahtah joejkestidh, jallh jis væjkele orreme bååhkesjidh maahta heannadidh daah maehtelesvoeth annje gååvnesieh. Hopsenasse dålleste, dueljiste, gaedtiebealeste jallh aerpievuekien beapmojste maehtieh mojhtesh buektedh dejpelistie.29 </p>
<p><em type="bold">Lïhkesvoete domtesigujmie jïh paarretsiehkie </em>Dah jeanatjommesh tuhtjieh vihkeles lïhkesvoetem sijjen lïhkemes fuelhkide utniehtidh. Jeenjesh soptsestieh stoerre jarkelimmiej bïjre paarretsiehkesne, gaskem jeatjah guktie ektesne soptsestieh, jïh guktie barkoeh jïh råållah juakasuvvieh. Maahta geerve domtedh jearohkinie årrodh paarrebieleste, jïh muvhth billieh sijjen lïhkemes fuelhkiem pleekedh. Men dah jeanatjommes fuelhkieh jiehtieh aaj hijven domtoe hoksem vedtedh. Gaajh hijven jis maahta sinsitnine soptsestidh maam demense paarretsiehkine dorje. Naaken tuhtjie skïemtjelasse aaj maahta lïhkesvoetem buerebe darjodh. </p>
<p><em type="bold">Demensine jieledh </em>Demensem åadtjodh stoerre jarkelimmieh jieliedisnie sjugnede. Sæjhta dovne hijven jïh leevles biejjieh årrodh, jïh skïemtjelasse sæjhta ovmessie såarhts sjïehtedimmiem krïevedh gosse evtiesåvva. Læjhkan maahtah annje aktem hijven jieledem jieledh. Jïjnje lea jearohke guktie datne haestiemidie dåastoeh. Jis datne jïh dov lïhkemes fuelhkie jïjnjem daajroem skååffieh, jïh aktem tjïelke goerkesem tsiehkien bïjre utnieh, dle dijjieh buerebelaakan buektiehtidie dejtie haestiemidie haalvedh mah båetieh.«Dïhte hijven jielede ij leah mij akt mij dutnjien båata. </p>
<p>Datne tjoerh meatan årrodh dam jïjtje sjugniedidh. Dan åvtestemanne gæmhpoem: aktem hijven jieledem utnedh jalhts movlea skïemtjelasse. Tuhtjem manne hijvenlaakan lyhkesamme!»73 jaepien båeries almetje demensine</p>
</body></document>
