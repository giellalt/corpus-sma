<document xml:lang="sma" id="no_id"><header><title/><genre code="facta"/><author><person firstname="Åsta" lastname="Vangberg" sex="f" born="1937" nationality="NO"/></author><author><person firstname="Helen Katrin Blind" lastname="Brandsfjell" sex="f" born="1961" nationality="NO"/></author><year>2006</year><wordcount>5261</wordcount><conversion_status type="standard"/><availability><license type="standard"/></availability><origFileName>Saemesth amma 4.docx</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Vætnose iebnh ohtsedidh</p>
<p>Tjaktje doekoe jih Saara edtja skåajjese iebnh vytnesjæmman ohtsedidh. Bæhtoeh aaj meatan jis sååjhtoe naan jokngh gaavnedh. Naan moerine leah joe lasth boelneminie jih kraesieh pluevine joe</p>
<p>vyskedeminie. Tjaebpies tjaktje-biejjie, jih elmien hapsoe dan njaelkies. Njoejesne gusnie tjuahpa, ojhte jijnjh jokngh. Dah dennie baeriehkisnie eensi-laakan njoetseme jih desnie luste tjøønghkestalledh aerebi goh vihth vaadtsije. Sjiere sæjjan edtja gusnie jijnjh roehtsh mah daerpies altese vytnesjæmman.</p>
<p>Jåvli åvtelen gosse sjuvnede, dellie luste gåetesne tjahkasjidh ovmese vætnojne giehtelidh. Saara daajjem jaavvojste jih saelhteste dorje jih ovnese- laaketje aath destie dorje. Dejtie bisseme-vuebnesne gajhkede jih mænngan klaerede. Jis staaloeh, dah rovnegs vaarjoeh åadtjoeh guedtedh, jih juvride aaj tjaebpies muadtah vadta. Mænngan dejtie roehtsi nille beaja burhviej jih hingsi ektine jih jis aaj tjoevkese, dellie dah tjaebpies rieseldahkh buertien nelnie jallh viedtjesne sjidtieh. Saara aaj eadtjohke ohtsedidh vuejnedh mejtie aaj naan fijferh jih veadtah gaavna. Altese viellen vætnoe lea guksieh dejstie fijferijstie darjodh jih aaj gaerieh dejstie veadtijste. Iehkede doekoe, Saara geerjene gåatan vaedtsieminie. Altese voessesne dovne fijferh, veadtah jih muerjieh. Vaalmestahkesne, roehtsh gæhtsan. Saara aavosne juktie daajra gellie lustes iehkedh vætnojne vuertiemisnie.</p>
<p>Rovnegs jijje-gåårtese</p>
<p>Piere joe båeries, voeres-gåetesne. Akten tjaktje-iehkeden måjhtajim desnie tjaangestidh, vuejnedh guktie Pierine. Jih ojhte, Piere vervesne jih geerjene gosse guessie båata. Prihtjegen mænngan dellie jeahta: Munnjien dan jijnjh mojhtsh båetieh gosse naemhtie oktegh. Sijhth govledh mij deahpedi gosse manne noere? Novh lij munnjien luste govledh jih Piere soptsesti.</p>
<p>Månnoeh Åvlah limen buerie voelpetjh jih abpe daelviem limen skuvlesne vaadtseme guktie eevre vissjehtovveme. Manne lim dellie luhkie-govhte jaepien båeries jih Åvla jaepien båarasåbpoe. Giesie eejehtimmie jih månnoeh sijhtimen sygkeligujmie gååhkese fealadidh jih vihth faamoeh dåastodh. Abpe biejjiem limen fealadamme jih joe vihth iehkede. Balvh lin tjååhpedeminie jih månnoeh straavvimen raejrie jih ebrie vuertiemisnie. Sæjloes limen aaj, eeremes manne. Åvtelisnie praare deava jih manne moenim dan nille låavth-gåetiem tseegkedh jih desnie jijjehtovvedh. Åvla måjhtije sov kaarhte maam sæjhta giehtjedidh. Desnie vuajna gaertene ånnetji dubpielisnie jih novh sån desnie gåetieluhpie aeriedasse. Raakte mænngan raejrie jih nimhtie deejrim ebrie aaj vuertiemisnie guktie daerpies skodtedh.</p>
<p>Deavan dubpielisnie ojhte geajnotje, mohte dihte giedtsies jih aaj suvvieminie. Vååjni goh guhkie øvtebe aejkeste gie dan mietie fealadamme. Eah giejh gænnah vååjnh. Faahketji båeries gåetie jijhteli, eevre slahtjan dovne klaash jih viedtjh, mohte bæjhpeste soeve berkesti. Månnoeh tjøødtjehtimen kåavan baalte gusnie guhkies kraesieh bijre jarkan. Hierpimen goh tjeehpes gaahtoe mov juelkiej gaskese tjaangeli jih eelki muerkiestidh. Mohte ij sån lea daate dihte gaertene mij kaarhtesne?, Åvla jis. Manne aaj jiejkim, mohte raejrie jih råajnedimmie monnem bøøri gåatan tjaangedh.</p>
<p>Oksese beenghkimen, mohte idtji gie vaestedh. Åvla ikth vielie, jïh dellie oksem rihpesti. Åå jøødtedh, desnie eevre sjuevnede, mohte dålletje aernesne. Tjiehtjielisnie eevre sjeavohth, ij naan tsåahka, ij naan almetjen tjoeje, ij mij. Guelpesne naan båeries stovlh mah vååjnoes desnis guhkiem tjåådtjeme namtegh gien provhkemisnie. Dah nuarvan jih aaj hievnien-viermijste gaptjeldihkie. Soejmetji veedtsimen jih faahketji skugke kråaneste tjuedtjeli. Monnen vøøste bøøti, juelkide gyøsedeminie. Dållen tjoevkesne vøøjnimen båeries gåmmam gien tjeehpes vaarjoeh jih lijnie tjeapohken jih ååredæjjan bijre. Tjeapohken bijre aaj gullie-værjoe jih ååredæjja eevre viskes. Buerie båeteme, aervedem dotnese gåetie-luhpie daerpies daan vesties vearelden, gåmma seakoes gieline simmi. Dihte dan asvedihks vååjni guktie månnoeh eevre gielehtadtje, aerkies jih døørkenisnie. Oksem rihpesti jïh monnem bøøri satnem onne tjiehtjielasse dåeriedidh. Vaajtelem dåtnoeh daesnie murriedidien, seakoes gieline vihth. Dihte tjiehtjele aaj joekoen asvedihks. Klaasen uvte lin fealloeh spiejhkerdihkie jih vesties hapse goh mietske juvrijste, mohte gøøkte seangkoeh desnie. Gåmma soelmegen tjirrh gaatoli jih oksem steegki. Månnoeh fiere guhten seangkose tjihkedimen, eevre aerkiemisnie. Dohte gåmma vååjnoe goh baltehke manne jis, jïh seangkose veelestim juktie eevre meajvadovveme. Åvla monnen deerpegidie måjhtiji jïh olkese vijleli. Dellie vøøjni dihte gåmma dejtie voesside gåatan doereminie jih voejngesistie govli dihte løøvles disse. Gullie-værjoe klienjedi jalhts dålle aernesne jamhkaminie. Ålkine eenje råanjeminie, mohte raejrie dubpiebasse jåhteme. Åvla vihth seangkoen gåajkoe jih vihteles såårne: Aereden vihth varki daestie jih gåabph vuelkedh njaelkies aereds-beapmoeh byøpmedidh. Guhkiem seangkosne vievtjedimen aerebi goh buektiehtimen nahkestidh.</p>
<p>Åvla dihte voestegh faehkehti. Utnieji goh gie sutnjien goevlemine mohte idtji giem vuejnieh. Biegketje tjiehtjelen tjirrh, jïh Åvla seangkoste varki lååvni. Vøøjni mij joem altese seangkosne svihtji jih aajhtsi dam tjeehpes gaahtoem. Mohte saarnoeh guktie dihte jis gåatan baahtseme? Gaahtoe gaahkesji jih tjelmieh eevre viskes. Åvla oksem geehpehti jih gaahtoe olkese. Ståaposne tjåetskeme juktie dålle lij jamhkeme. Saarnoeh, gusnie dah veaskoeh mejtie gåmma lij gåatan geaseme? Jijtje lij kråanesne tjahkan jijtse tjeehpes vaarjoejgujmie. Ååredæjja eevre viskes jih tjelmieh lin trimhkeldahkesne. Jueskies biegke aaj desnie jih eevre goh dihte gåmman luvhtie bøøti. Ledtieh eelkin vijhtsierdidh jih Åvla aervedi joe eelki lååjedidh. Mannem gåaskoeji jïh månnoeh vihth olkese. Fuahpan sjidtimen goh vøøjnimen monnen voessh joe sygkelinie gårreldihkie. Baakohth vihth varki destie.</p>
<p>Goh vihth dan praare deavan nille, dellie Åvla maam rovnegs vueptesti. Geajnosne gullie tjeapohke-værjoe jih dihte seamma goh dan båeries gåmman. Saarnoeh guktie dihte daase båateme?, manne jis. Daen-jijjen sån lea ålkine jih nimhtie dam gaerviehtamme, Åvla muana. Vøøjni mejtie lij værjoem daan aereden guedtieminie?, manne jis. Idtji Åvla dam mujhtieh jih månnoeh siemes sjidtimen dejnie værjojne jerkiehtidh bååstide vedtedh. Nimhtie sjidti jalhts idtji gie monneste vielie dam rovnegs gåmmam sijhth råakedh. Vihth bååstide dam seamma sjædtoes, giedtsies geajnoem gåetien gåajkoe. Rovnegs, seamma guhkies kraesieh goh aerebi jih båeries slaameme kåava jih slajvan tråahpa, mohte ij naan gåetie! Månnoeh gaahpasjimen, jidtimen sæjjan gusnie gåetie aerebi tjåådtjeme jih vihth sinsætnan! Kraesiej sistie dihte tjeehpes gaahtoe jijhteli jih vihth mov juelkiej gaskese tjaangeli.</p>
<p>Tjåadtjoeminie desnie, bååhpereminie, dellie aajhtsimen ålmam gie bøøti geajnoe raejkien vaedtsien. Buerie aerede, tjaebpies vearelde, dihte jeahta jih tjohpem åejjeste vaalta. Åvla tjuvtjehte sæjjan gusnie gåetie tjåådtjeme jih jeahta: Gierth mannem, mohte ij lij goh gåetie daesnie aerebi? Novh lij gåetie daesnie vijhteluhkie jaepieh daan åvtelen, mohte dihte bueleli goh manne lim baahtjetje. Båeries gåmma lij desnie årroeminie, rovnegs almetje! Iktesth lij</p>
<p>tjeehpes vaarjoejgujmie gåårveldihkie jih tjeapohken bijre lij dovres gullie-værjoem guedtieminie. Gåmma aaj gåetesne bueleli. Mohte guktie maa dåtnoeh vååjnidien, dan strerkies jih pliejhkies eevre goh lidien skugkiem tjuavkeds biejjien vuajneme! Ålma njaelkies-laakan føørhkedi. Manne damtim sijhtim dovne svæjmadidh jih voeksedidh, mohte buektiehtim læjhkan tjåadtjodh. Faahketji Åvla dam gullie-værjoem dijpi jih sleevhki dan gååhkese man buektehti. Jih dellie vihth varki destie!</p>
<p>Tjaaleme: Åsta Vangberg</p>
<p>Sjædta goh vaerien-ståvroe jeahta</p>
<p>Meerje gon Piereh lægan åerpenh. Meerje lea 15 jaepien båeries jih Piere lea 13. Dej eejhtegh båatsoe-almetjh. Daelvielaante lea duvvene saelhtie-gaedtien lihke. Giesielaante bijjene vaerine luvlielisnie. Giesiegåetiem utnieh guhkene bijjene guevtielisnie, akten tjaebpies jaevrien lihke. Desnie abpe giesiem årroeminie, miesieh mearkoeh, kraannajgujmie raarhkoeh utnieh, jih aaj jaevresne gøøleminie. Jaevresne jijnjh stoerre jïh buajtehkes guelieh. Dejbeeli saemieh lin guelieh guadtedamme dovne daan jaavran, jih gaajhkide jeatjabidie jaevride bijjene dennie guevtielisnie. Jaevresne lea vinhtse, jih dejnie viermieh jadtehtin mahte fierhten iehkeden. Aereden viermide doeredin. Åå, man njaelkies guelieh åadtjoejin! Aaj håagkh-staavrine jijnjh guelieh håagkoejin. Jih dihte dan sov luste, gåabpatjahkh ussjedægan. Bovtsen-bearkoe lea vihkelommes beapmoe saemide, mohte guelieh aaj vihkeles lissine. Ij gujht gåeredh bovrese minnedh beapmoeh åestedh gosse beapmohth sjidtieh. Dan sov gåhkese dahkoe vaedtsedh goh. Jih dan fuehpesne iktegisth dej bovtsigujmie. Gie vienhth astoem åtna bovri mietie minnedh gosse mij akt fååtese? Guelide såålhtin, soevestin, jih aaj gajhkesjin.</p>
<p>Ij lin naan gøøllh dennie jaevresne aerebi gøøleme. Saemieh iktegisth åådtjeme dejtie guevtelen jaevride raeffesne utnedh. Daatjh deejrin saemiej guelie jaevrieh dah, jih baajin jaevride årrodh. Akten biejjien jis gøøkte daatjh bøøtigan dan jaevrien gåajkoe. Dah eelkigan saemiejgujmie soptsestidh. Jeehtigan såtnoeh vaerienståvroste bøøtigan. "Vaerienståvroe ussjedamme hæhtjoem daesnie tseegkedh. Sijjiem daelie ohtsedeminie gogka dihte edtja tjåadtjodh," jeehtigan. "Mannasinie nimhtie jis?" aahtjebe gihtji. Dan sov rikti guelieh hov daennie jaevresne goh. Mijjieh edtjebe gøøleme-kåarhth tuvristide doekedh jijnjh beetnegh dienesjidh. Jïh gosse daesnie årroeminie, tjuerieh huhtjem utnedh," jeehtigan. "Mijjien hov lea daate jaevrie, aahtjebe jeehti. "Mijjese eevre daerpies dah guelieh." "Sjædta goh vaerienståvroe jeahta. Laakesne hov nimhtie tjåådtje," daatjh jeehtigan. Meerje gon Piereh destie saerneste ålvas hujnesne sjidtigan. Ij lin gieh gænnah saemide luhpiem gihtjeme. Daejnie vaerine saemieh dejbeelistie tjietjelen orreme. Jïh dle daelie jis daatjh ajve båetieh saemijste tjåegketjieh. Utnigan ålvas nåake dihte.</p>
<p>Tjaaleme: Albert Jåma</p>
<p>Dah guaktah tjoeverægan bijlem løønedh</p>
<p>Åadtjoen månnoeh Birjh dov bijlem løønedh?</p>
<p>Nåå, mij dellie Birjen bijline?</p>
<p>Goh månnoeh don biejjien Aarporteste bøøtimen,</p>
<p>dellie bijle slahtjegi. Sirve hov bøøti geajnose hajken jih</p>
<p>månnoeh destie tjoeverimen sveehkestidh.</p>
<p>Man sagki slahtjegi? Gåarede vihth dam dåvvodh?</p>
<p>Novh gåarede dåvvodh, mohte ålvas dovres sjædta.</p>
<p>Dov bijle gåetesne?</p>
<p>Ijje, dihte hov Aarportesne.</p>
<p>Idtjimen vissjh gøøkte bijligujmie vuejedh.</p>
<p>Man guhkiem gaatoejidien?</p>
<p>Nåå, golme biejjieh gujht.</p>
<p>Gåabph edtjidien?</p>
<p>Ussjedeminie lean Faapman gusnie sjeltie.</p>
<p>Maam desnie?</p>
<p>Luste desnie vuejnedh gosse laevie Aanna gon Laarah</p>
<p>pruvriejægan.</p>
<p>Novh maa åadtjoejidien bijiem løønedh. Jyøne Laaran bijle</p>
<p>hov daesnie, guktie dam maahtam løønestidh jis daerpies.</p>
<p>Tjoevtenjh leah måvhkan låammesne mov åereme-tjiehtjielisnie.</p>
<p>Gæjhtoe gieries aajkohke!</p>
<p>Biejjien mænngan</p>
<p>Manne dan aavosne juktie edtjien Sveerjese.</p>
<p>Mohte mejtie sån Aanta aaj maahta dåeriedidh?</p>
<p>Disse hov aaj buerie sijjie, jih hijven jis maehtebe målsodh</p>
<p>vuejedh. Nimhtie aaj liehtebe sjædta gosselibie jienebh.</p>
<p>Gie edtja voestegh vuejedh?</p>
<p>Manne sijhtem juktie aadtjegh leam vuejeme-leahpam</p>
<p>vaalteme. Daerpies munnjien åadtjodh vuejedh.</p>
<p>Hijven dihte. Munnjien dan fuehpie daen-aereden juktie</p>
<p>njaelkie liegkestidh.</p>
<p>Mohte ij gie gænnah åadtjoeh mannem vuejemisnie</p>
<p>laejhtedh.</p>
<p>Gærhkose tjaangeme</p>
<p>Tjihkedibie dan gærhkoen minngemes sæjjan juktie</p>
<p>sovmen jijnjh hieje-guessieh båetieh.</p>
<p>Dam manne aaj sovmem juktie dovne laevie Aannan jih</p>
<p>Laaran stoerre sliekte.</p>
<p>Jaa, vuejnede gujht man jijnjh almetjh båetieh.</p>
<p>Sagka.</p>
<p>Eah sih leah gaajhkesh hieje-guessieh. Naakenh sih ajve</p>
<p>sijhtieh dejtie noere almetjidie vuejnedh gosse pruvriejægan.</p>
<p>Dellie båetiejægan, Aanna gon Laarah.</p>
<p>Musigke dan tjaebpies.</p>
<p>Åå, man faavroes pruvrese!</p>
<p>Govleme leam dam gåptoem lea jijtje gååreme. Nimhtie aaj</p>
<p>sjeahta veelkes gåptoe saemien pruvres-gåptojne.</p>
<p>Tjaebpies kråvnoe jih haelsie aaj!</p>
<p>Nåå, Laara hov lea aaj joekoen tjaebpies, guedtiemisnie</p>
<p>altese orre vaarjoeh.</p>
<p>Naemhtie daennie gærhkosne raeffie mov vaajmoem</p>
<p>deavhta.</p>
<p>Nimhtie aaj munnjien domtoe. Luste aaj goltelidh gosse</p>
<p>laavloeh jih hearra dejtie noere almetjidie hååle.</p>
<p>Munnjien giknjelh tjelmide båetieh gosse dah noere</p>
<p>guaktah sinsætnan luhpiehtægan ektesne jieledh dovne</p>
<p>buerie jih nåake biejjieh.</p>
<p>Gyrhkesjimmien mænngan</p>
<p>Dusnie mov jyøne Laara. Dihte sån lea båarasommes</p>
<p>daesnie. Daajram dihte maam joem maahta soptsestidh</p>
<p>guktie dejpeli såangedin.</p>
<p>Dutnjien joe aerebi soptsestamme dan bijre?</p>
<p>Novh lea.</p>
<p>Dellie vaedtsebe dejnie soptsestibie.</p>
<p>Buerie biejjie, jyøne Laara! Mijjieh aadtjegh gærhkoste</p>
<p>båateme gusnie gøøktesh pruvreme. Goh datnem vøøjnim,</p>
<p>mov mojhtese bøøti datne leah aerebi munnjien</p>
<p>soptsestamme dejpeli (dejpeladtje?) såangedimmien bijre.</p>
<p>Jaa, sijhth vihth dan bijre moenedh guktie gaajhkesh</p>
<p>åadtjobe govledh?</p>
<p>Jaa, mov buerie astoe guktie dihte sjeahta.</p>
<p>Tjihkedibie daase gusnie suaja.</p>
<p>Gellie laakan sih meehtin såangedidh, mohte manne leam</p>
<p>naemhtie govleme:</p>
<p>"Dihte såangedæjja edtji røøvrem meatan vaeltedh jih vaeknieh mah daerpies jih vaedtsedh dan niejten gåetien gåajkoe. Niejte lij aeriebistie giebniem pliehtje gierkijste dievhteme mah desnie tseagkoemisnie. Giebnienm lij riehpienasse biejeme jih jijtje gåetesne vuertiemisnie. Såangedæjja edtji dellie vuetjedh jih giebniem dievviedidh. Guarkajibie gujht magkeres leavadimmie sjidti jis dievvedi. Jis niejte baerniem lyjhki dellie olkese veedtsi prihtjh-giebnine mij eevre dieves smaave gearketjijstie. Giebniem eelki firredh jih nimhtie såangedæjjese såårnedh meehti gåatan tjaangedh. Jis baernie ræjkoes, dellie altese boengesne gamhtse mij silpe-beetnegijstie dieves. Dihte lij voestes vadtese altese såangoe-niejtese.“</p>
<p>Lars Børgefjell soptsestamme.</p>
<p>Gæjhtoe, jyøne Laara! Dåeredh maa mijjen låavth-gåatan</p>
<p>prihtjegem jovkh.</p>
<p>Buarastehtieh aahkam, datne aaj!</p>
<p>Jåvna, buarastehtieh aahkam, datne aaj!</p>
<p>Mov voelpetje.</p>
<p>Aellieh strerkesth aahkan gaavhtan!</p>
<p>Aahka juelkiem tsøøpkeme.</p>
<p>Guktie datnine? Dov naan vaejvie?</p>
<p>Ij leah. Guktie darhke aajjine ?</p>
<p>Hijven. Manne leam aajjan luvnie fierhten biejjien.</p>
<p>Daesnie abpelsijne.</p>
<p>Sijhth abpelsijnem?</p>
<p>Manne dam maahtam reejnedh.</p>
<p>Jaa, skeelh aktem munnjien. Juekieh aaj guektelen.</p>
<p>Dellie manne aktem dejstie byøpmedem.</p>
<p>Vaajtelem datne vihth varki vervesne sjidth.</p>
<p>Sagka aaj dov gåajkoe heelsi.</p>
<p>Nåå, magkeres saernieh?</p>
<p>Sagka gon Aantah edtjijægan</p>
<p>pruvredh. Stoerre hieje gujht sjædta.</p>
<p>Manne hujnesne. Mannem hov</p>
<p>ussjedi voeres-gåatan seedtedh.</p>
<p>Dihte satnan? Dam tjoeveribie</p>
<p>høøptedh.</p>
<p>Guktie vienhth desnie tryøjjedh?</p>
<p>Ij biejjieh vealasjimmesne nåhkh.</p>
<p>Im vissjh TV- em vuartasjidh</p>
<p>abpe tijjem, im gænnah dejtie</p>
<p>guvvide mejtie leah viedtjese</p>
<p>gyvnjeme. Im buektedh vaadtsehtjidh</p>
<p>gænnah gosse im gualpan båetieh jis ij viehkieh.</p>
<p>Buerie viehkieh daesnie?</p>
<p>Novh leah. Daesnie vietseles dåakterh jih</p>
<p>giemhpes syjhterh. Jih daalhkesh aaj buerie.</p>
<p>Vienhth edtjem daesnie årrodh?</p>
<p>Im daejrieh mejtie gåetie-barkojne nahkesjem.</p>
<p>Båeries gåetine ij leah aelhkie barkedh.</p>
<p>Viehkiem gujht åadtjoeh.</p>
<p>Dutnjien reaktah viehkiem dåastoehtidh.</p>
<p>Gieh edtjieh maeksedh? Ij lean monnen naan beetnegh.</p>
<p>Tjielte tjoevere viehkiehtidh maeksedh.</p>
<p>Dam lea reerenasse eajhnadovveme.</p>
<p>Jaa, datne dån daajrah guktie bøøremes øørnedh.</p>
<p>Dåtnoeh aajjah gujht ennje bearkadidien.</p>
<p>Vuejnedh edtjh, gosse juelkie buarene jih datne</p>
<p>vihth gåatan, dellie gaajhke buerebe sjædta.</p>
<p>Mohte dellie månnoeh Jåvnah tjoeverien vuelkedh.</p>
<p>Tjoeverien bussem jaksedh.</p>
<p>Heelsh aajjan gåajkoe. Mejtie sån jirreden diexie båata?</p>
<p>Gåetie-viehkiem ohtsedh</p>
<p>Daate Krihke.</p>
<p>Ringkem mov aahka Eallan gaavhtan.</p>
<p>Man åvteste ij aahka gåetie-viehkiem åadtjoen?</p>
<p>Tjaaleldh lea ohtseme?</p>
<p>Novh hævvi lea dam dorjeme.</p>
<p>Øvtebe våhkoen hov dam darjoeji.</p>
<p>Mohte ibie lean maam govleme.</p>
<p>Ståvroe lea aamhtesem dååsteme.</p>
<p>Mohte im ennje maam maehtieh moenedh.</p>
<p>Reaktah sån lea dagkeres viehkiem åadtjodh?</p>
<p>Munnjien nimhtie vååjnoe. Tjaaleldh tjåådtje, njealjadinie</p>
<p>bielesne reaktah-gærjesne.</p>
<p>Luhpehtem daejnie aamhtesine barkedh.</p>
<p>Gåessie maahtah vaestiedidh?</p>
<p>Voestegh tjoeveribie tjåanghkoem utnedh.</p>
<p>Gåessie dihte tjåanghkoe?</p>
<p>Minngie-gietjesne daennie våhkosne.</p>
<p>Dellie vuartam dan raajan jih vihth ringkem.</p>
<p>Jaepie-boelhkh</p>
<p>Krihke gon Birjh båetiejægan fuehpeden skuvleste.</p>
<p>Dåtnoeh dan fuehpesne vååjneden. Man åvteste nimhtie?</p>
<p>Fuehpiedien hov, juktie monnese dan jijnje barkoeh.</p>
<p>Månnoeh edtjien minnedh voejedidh, mohte voestegh</p>
<p>tjoeverien barkojne aelkedh.</p>
<p>Vuesiehtimmie edtja eejhtegidie skuvlesne årrodh,</p>
<p>jih månnoeh edtjien soptsestidh saemiej jaepie-boelhki bijre</p>
<p>jih magkeres sjiere barkoeh dejtie dåerede.</p>
<p>Dåtnoeh lidien jøømmetjh jih seamma barkoe dotnese?</p>
<p>Jaa, månnoeh edtjien ektesne daejnie barkojne giehtelidh.</p>
<p>Dihte luste, jih jis im manne gaajhkem mujhtieh dellie</p>
<p>gihtjebe seasam viehkine.</p>
<p>Man gellie jaepie-boelhkh mijjen?</p>
<p>Mijjen saemiej hov leah gaektsie jaepie-boelhkh:</p>
<p>gijre-giesie, giesie, tjaktje-giesie...</p>
<p>Dellie manne aaj daajram: daelvie, tjaktje jih gijre.</p>
<p>Jaa, jih aaj tjaktje-daelvie jih gijre-daelvie.</p>
<p>Daajram daelie joe gijre, lopme sjalkoe, bievle</p>
<p>deava-baahkoej vååjnoe jih boelte aalka kråånedidh.</p>
<p>Tjaebpies riesegh aaj jijhtieminie.</p>
<p>Jaa, saemieh hov leah joe bovtsigujmie bæjjes-våårti</p>
<p>jåhteme. Aaltoe gijregi giesie-laantese rahtjeminie guktie</p>
<p>aelhkie juhtiehtidh.</p>
<p>Suehpeden aaltoeh guedtieminie jih naemhtie snuehtien aaj</p>
<p>buerie gåatome miesehkide sjædta.</p>
<p>Daate dan tjaebpies jaepie-boelhke munnjien,</p>
<p>mohte biejjieh dan varki vaesieh.</p>
<p>Varki hov vaesieh gosse guhkies tjuavkeds iehkedh jih</p>
<p>gaajhke vihth daelvien mænngan jieliemasse båata. Ladtetjh</p>
<p>vijhtsierdieh, gieke klajkohte jih jieleme dan buerie domtoe.</p>
<p>Mohte naa barkoes aaj, seasa jeahta. Viedtjien guktie jijtje</p>
<p>åådtje soptsestidh.</p>
<p>Daelie aaj goh aerebi, gosse jovnesåhkoeh, vihth sjaltan.</p>
<p>Mov jijnje barkoe, orre vaarjoejgujmie, dovne boengeskuvmieh,</p>
<p>beelth, gaamegh jih gaeptieh gåarodh.</p>
<p>Jaa, ruffien joe jovnesåhkoe jih gijre-giesie.</p>
<p>Edtjidien dåtnoeh aaj sjaltan?</p>
<p>Luste hov desnie jeatjahalmetjh råakedh, gyrhkesjidh jih aaj</p>
<p>barkojste liegkestidh.</p>
<p>Daan geasetje sjeltesne hov edtja aajkohke Søøfe pruvredh</p>
<p>jih luste edtja sjidtedh vihth hiejese båetedh.</p>
<p>Magkeres barkoeh gosse giesie?</p>
<p>Snjaltjen aalkovisnie miesieh dan mearan stynkeme guktie</p>
<p>dejtie åådtje mierhkesjidh. Miesie aaltoem dåerede guktie</p>
<p>aelhkie vuejnedh gien miesie.</p>
<p>Fiere-guhten sjiere mierhke dovne niejti, nyjsenæjjaj,</p>
<p>ålmaj jih påajki.</p>
<p>Mænngan tjaktje-giesie jih ovmese darjomes. Mietsken joe</p>
<p>muerjieh njoetseminie, dovne laadtegh jih sirrieh. Naakene</p>
<p>laehkesne aaj maahtah goebperh tjøønghkedh jih dejtie</p>
<p>daalvan binhtedh.</p>
<p>Maam dejgujmie darjodh?</p>
<p>Manne provhkem goebperidie eensi-laakan reejnedh,</p>
<p>baajedh ånnetji doeltestidh, jåaskoehstidh jih gilmehtahkese</p>
<p>rijtedh daalvan gaervies.</p>
<p>Jiekie Jåvva:</p>
<p>1)Luste hov aaj håagkodh jallh viermieh jadtehtidh, guelieh</p>
<p>daelvie-beapmojne øørnedh.</p>
<p>Magkeres jeatjah barkoe gosse tjaktje-giesie?</p>
<p>Aerebi hov lij vihkeles gaamegidie suejnieh tjoehpedh.</p>
<p>Daelie sih ennje naaken suejnie-tjuahpah sjiere sijjine</p>
<p>ohtsedidh jih desnie tjuehpieh.</p>
<p>Jaa, suejnieh hov leah myøvhkes jih låapsoedahkem</p>
<p>gaamegijstie sigkestieh guktie juelkieh eevre gejhkie.</p>
<p>Guktie dej suejniejgujmie gosse tjoehpeme?</p>
<p>Tjoehpemen mænngan suejnide beenghkedh guktie dah</p>
<p>kruepemes kraesieh gehtjieh.</p>
<p>Guktie vielie darjodh?</p>
<p>Gåatan båateme, dellie suejnide tjåhkominie tjåhkodh guktie</p>
<p>eevre myøvhkes sjidtieh. Dellie jiehtebe suejnieh tjohkeldh,</p>
<p>jih mænngan gaajhkedasse gævnjodh.</p>
<p>Guktie dejtie gaamegasse biejedh?</p>
<p>Jiekie Jåvva</p>
<p>Daerpies leah suejnide eensi-laakan deejehtidh jallh</p>
<p>såajnodh aerebi goh gaamegasse biejedh jis juelkide</p>
<p>buerie sjidtedh.</p>
<p>Guktie vielie dej suejniejgujmie?</p>
<p>Dellie suejnide tjåanghkan provnedh, gøøkti gøøkti.</p>
<p>Jis gaektsie tjåanghkesne, dellie balka. Jis gievline</p>
<p>provneldahkesne dellie snåvhtoeh jallh viere.</p>
<p>Mænngan dejtie aelhkie gåabph akth gævnjoestidh.</p>
<p>Magkeres jaepie-boelhke tjaktje-giesien mænngen?</p>
<p>Dellie tjaktje båata.</p>
<p>Boeltine dan jijnjh klaerieh sjidtien. Mænngan lasth</p>
<p>gahtjedieh jih abpe boelte vihth masten seamme-laakan</p>
<p>vååjnoe.</p>
<p>Jaa, mohte goese-råhtoe dihte iktesth mirhke-kruana.</p>
<p>Maam vielie tjaktjen bijre jiehtedh?</p>
<p>Dellie aaj skieredahke mij lea gaskoe gaekeren raejeste</p>
<p>gaskoe golken raajan. Mænngan sarvah tjåervide</p>
<p>gahtjehtellieh jih nimhtie nåljode sjidtieh.</p>
<p>Tjaktjen mænngan tjaktje-daelvie jih daelvie 9åata.</p>
<p>Golken joe daamhtetje lopme båateme jih båatsoe-almetjh</p>
<p>leah fuehpedeminie leekedidh.</p>
<p>Luste gosse lopme jih jijnje stååkedimmie ålkine.</p>
<p>Jaa, jih luste aaj gosse goeven jåvle båata.</p>
<p>Joe libie gaajhkide jaepie-boelhkide neebneme?</p>
<p>Mov ajve tjijhtje, guktie akte aajmojne.</p>
<p>Daelvien mænngan gijre-daelvie, jih gaajhkesh dovnesh libie</p>
<p>aavosne vihth gijrem jih giesiem vuertieminie.</p>
<p>Buerie biejjie</p>
<p>Majja Krihke: Seasa: Majja Krihke. Seasa: Buerie biejjie seasa! Tjoeverem dov gåajkoe ringkedh</p>
<p>gihtjedh mejtie sijhth mannem lieredh saemien</p>
<p>beapmoeh jurjiehtidh.</p>
<p>Novh maa dihte munnjien sjeahta. Mijjieh libie aadtjegh</p>
<p>niestieh vaalteme.</p>
<p>Nimhtie guarkam, manne dov gåajkoe maahtam båetedh?</p>
<p>Båetieh maa siesele, åadtjoem govledh maam sijhth lieredh.</p>
<p>Gøøkte biejjieh mænngan</p>
<p>Luste govledh datne dan eadtjohke sjidteme ieredh</p>
<p>beapmoeh jurjiehtidh.</p>
<p>Jaa, mov dan jijnjh voelpetjh mejtie luste gåassoehtidh.</p>
<p>Nimhtie dan luste lieredh.</p>
<p>Nåå, mejnie edtjien aelkedh?</p>
<p>Manne im raakte doesth soptsestidh, mohte im maehtieh</p>
<p>jirremh voessjedh gænnah.</p>
<p>Dellie edtjien dejnie aelkedh. Noere almetjh hov daelie</p>
<p>aelhkies-laakan beapmoeh jurjiehtieh, jïh dam guarkam,</p>
<p>gosse barkosne jih aaj fuehpie.</p>
<p>Jaa, bovri gilmehtahkesne hov måedtie såarts beapmoeh</p>
<p>mejtie aelhkie byøpmedæmman buektedh, goh pizzah,</p>
<p>kebabh, lasagnh j.n.v.</p>
<p>Sijhth buvreste jirremh viedtjedh guktie maehtien</p>
<p>dejtie voessjedh?</p>
<p>Guktie daej jirremi nommh?</p>
<p>Tsebpie dihte unnemes daejstie. Dihte vøølemes jirreme</p>
<p>åvtes-juelkesne. Bijjemes desnie jis haabpe.</p>
<p>Guktie dej jeatjebi nommh?</p>
<p>Daesnie tjåenhtjeme, bijjemes tjiektjes-juelkesne, jih aaj</p>
<p>njietsege mij vøølemes desnie.</p>
<p>Guktie voessjedh?</p>
<p>Naa stoerre giebnie daerpies, galmetjaetsiem disse jih</p>
<p>aaj saalhtetjh. Dellie jirremidie disse, tjåadtjoemisnie.</p>
<p>Gosse tjaetsie doeltije, dellie jirremide jårrehtidh jïh baajedh</p>
<p>dam mubpiem gietjiem 2-3 minudth doeltedh.</p>
<p>Dah bøøremes gosse baahkes?</p>
<p>Novh leah. Dellie nejpine tsoedtsem skreepstien jih tjieskien.</p>
<p>Maam jirremi bealese?</p>
<p>Librie jih aaj bearkoeh ålvas njaelkies dej bealese.</p>
<p>Biejjien mænngan</p>
<p>Maam edtjien daen-biejjien jurjiehtidh?</p>
<p>Datne dån lea aaj væjkeles maelie-goervh darjodh?</p>
<p>Novh maahtam. Mov ruerhkie dunnie giebnesne, jih aaj</p>
<p>skuvleme gåamalohkh jih gaasijh.</p>
<p>Mij dihte ruerhkie?</p>
<p>Gosse sjøøveme maelie jijjem tjåådtjeme, dellie</p>
<p>ruerhkie bijjemes. Dihte njeerpes, vååjnoe goh tjaetsie.</p>
<p>Buerkesth guktie darjoeh!</p>
<p>Vaeltien bielie lijterem ruerhkeste, golme decilijterh</p>
<p>mielhkeste, gøøkte busth saelhtijste, pæhperh jih uktsie</p>
<p>decilijhterh jaavvojste.</p>
<p>Dellie maahtam viehkine sjåavoehtidh.</p>
<p>Liepsem viedtjem guktie aaj destie tsaapedh.</p>
<p>Mij dihte liepse?</p>
<p>Dihte hov lea buejtie faehtien bijre.</p>
<p>Destie aaj goervese?</p>
<p>Jaa, nimhtie hov dihte goerve vøølle åålijes sjædta.</p>
<p>Guktie vielie darjodh?</p>
<p>Dellie daam tsaapeme liepsem gåamalohken sijse tsagkedh</p>
<p>jih aaj ruerhkie-sjåavoehtimmiem disse liebnedh.</p>
<p>Gaasijasse ij daerpies naan buejtie lissine.</p>
<p>Man jijnjem liebnedh?</p>
<p>Aellieh man jijnjem juktie ruerhkie voessjemisnie jeanene.</p>
<p>Guktie vielie?</p>
<p>Fealperinie jih laejkine gåaroem guktie duvhties, jih ånnetji</p>
<p>firrestem juktie buejtieh joevenieh.</p>
<p>Guktie daejtie voessjedh?</p>
<p>Biejien krovhtese gusnie baahkes lieme jih baajien doeltedh.</p>
<p>Guktie daejrien gosse nuekies doelteme?</p>
<p>Gosse aelkieh gabpeldidh, dellie maehtien krovhtem</p>
<p>vuebneste sigkestidh jih buertiem dealodh.</p>
<p>Gaamsoeh sysngelasjijste</p>
<p>Manne joe jirreden tjoeverem gåatan. Maehtien naam</p>
<p>jurjiehtidh guktie aaj pearaj bealese?</p>
<p>Manne åtnam gaamsoeh sysngelasjijste njaelkies.</p>
<p>Hijven, maehtien dagkeres aaj bissedh?</p>
<p>Novh maa. Vaeltien aktem baahtsegem, bielie libriem,</p>
<p>gøøkte kåahph mielhkijste, gøøkte løøkh, govhte busth</p>
<p>jaavvojste jih aaj pæhperh jih saelhtie.</p>
<p>Guktie darjodh?</p>
<p>Tjoeverien baahtsegem, libriem jih løøkide goernesne</p>
<p>njeervedh. Dan mænngan gaajhkem ektesne sjåavoehtidh</p>
<p>guktie daajje.</p>
<p>Gusnie dejtie bissedh?</p>
<p>Baahkes kåalhtesne gusnie voejetje.</p>
<p>Dagkeres laajpetjh njaelkies pearaj bealese.</p>
<p>Novh dam vienhtem seasa, jïh gæjhtoe gaajhken</p>
<p>maahtoen åvteste! Datne dan vissjeles mannine orreme.</p>
<p>Luste munnjien datnem madtjeldehtedh guktie jijtje aalkah</p>
<p>beapmoej bijre aajahtalledh.</p>
<p>Nåå, Kræsta, byøpmedh datne aaj guelijste mejtie</p>
<p>Hilje bisseme!</p>
<p>Magkeres såarhth guelieh?</p>
<p>Raavrh hov leah.</p>
<p>Hilje dihte dejtie gøøleme?</p>
<p>Novh lea. Ih leah goh datne gøøleme?</p>
<p>Im leah. Hilje, man gellie guelieh leah åådtjeme?</p>
<p>Vienhtem luhkie.</p>
<p>Magkeres håagke dov?</p>
<p>Kræsta: Dagkeres håagke.</p>
<p>Dan giengele hov guktie ij mov håagke batnan</p>
<p>jaksh gænnah.</p>
<p>Meehte: Jaa, giengele hov, mohte desnie dah støøremes guelieh.</p>
<p>Akten aejkien gueliem viermesne åadtjoejim mean leavloe lij</p>
<p>golme tjahtah.</p>
<p>Hilje: Meehte: Gåessie dan stoerre guelieh daennie jaevresne?</p>
<p>Daennie jaevresne? Dæjman hov dam stoerre-gJeliem</p>
<p>åadtjoejim.</p>
<p>Hilje: Vuartesjh onne-Piere! Daelie edtjh eensi sluvkem</p>
<p>kristh-aehtjeste åadtjodh.</p>
<p>Kræsta: Åadtjoem daam sluvkem?</p>
<p>Hilje: Novh hævvi dam åadtjoeh.</p>
<p>Kræsta: Dellie vihth tjoeverem gøøledh.</p>
<p>Hilje: Jaa, don såålen noerhte-raedtesne buerie gøøleme-sijjie.</p>
<p>Desnie manne aadtjegh daejtie guelide doerim.</p>
<p>Inga: Ij Piere asth byøpmedidh gænnah.</p>
<p>Daennie jaevresne naan vinhtse?</p>
<p>Aerebi hov lij, mohte daan daelvien dam jeatjah</p>
<p>jaavran foeresjim.</p>
<p>Nimhtie daate jaevrie åådtje ånnetji liegkestidh.</p>
<p>Gåabph dam vinhtsem foeresjih?</p>
<p>Nåå, seehtim jaavran duj vaeriej dubpelen.</p>
<p>Guktie jis daate jaevrie eevre guelehts?</p>
<p>Ij leah maa daate jaevrie guelehts.</p>
<p>Daesnie ennje jijnjh guelieh jih stoerre aaj.</p>
<p>Manne aalkam gelmedh. Mov dan jissehts vaarjoeh.</p>
<p>Tjoeverem vihth daestie.</p>
<p>Gåabph vualkah?</p>
<p>Gåatan.</p>
<p>Vuartesjh, gueliem dallah åadtjoejim gosse daejnie sluvkine.</p>
<p>Faahketji eelki dijpedh. Gosse dejnie båeries sluvkine, dellie</p>
<p>guelieh ajve bijre jarkan voejedin. Sijhth datne gøøledh?</p>
<p>Ijje, im sijhth. Manne vualkam, søøjmes-laakan tjoejkem.</p>
<p>Soeve mov tjelmide guktie giknjelsuvvieh.</p>
<p>Aellieh man guhkiem gøølh guktie tjåetskeme!</p>
<p>ånnetji vielie aerebi goh gåetide.</p>
<p>Aehtjie sån aaj gåatan dåerede.</p>
<p>Vuelkieh Gijre-jaavran tjoejken</p>
<p>Guktie datne diekie båateme?</p>
<p>Tjoejkeme leam.</p>
<p>Datne aaj aalkeme tjoejkedh?</p>
<p>Novh hævvi. Nå guktie darhke datne?</p>
<p>Manne bøøtim vuejien.</p>
<p>Manne dan aeblehts tjoejkedh.</p>
<p>Gusnie edtjem gøøledh?</p>
<p>Maahtah don njuanan dubpielisnie gøøledh!</p>
<p>Joe raejkie dennie jiengesne?</p>
<p>Vuelkieh vuartesjh!</p>
<p>Vualkam gujht. Gusnie edtjien dållem biejedh?</p>
<p>Dusnie hov stoerre bievle. Moerh hov aaj dagkoe baalte.</p>
<p>Vuartesjh, dusnie hov almetjh don jaevrien dunnie-bealesne.</p>
<p>Jaa, vuajnam. Dellie månnoeh dahkoe vuelkien.</p>
<p>Desnie joe aaj dålle.</p>
<p>Båetieh maa datne aaj Piere.</p>
<p>Dellie tjoejkegåetien.</p>
<p>Åå, dåtnoeh dah. Tjoejkeden?</p>
<p>Novh hævvi tjuejkien.</p>
<p>Tjoejkije hov meatan gie ij sijhth skuvterem vuejedh.</p>
<p>Datne joe guelieh bissieminie.</p>
<p>Joe lidien gøøleme?</p>
<p>Novh leam maa gøøleme. Daesnie aaj prihtjege, jovkeden</p>
<p>dåtnoeh aaj!</p>
<p>Månnoeh hepsimen dov prihtjegem. Gusnie mov kåahpe?</p>
<p>Dihte dov voessesne, Meehte?</p>
<p>Novh sån lea, manne edtjem vuartasjidh.</p>
<p>Daen-biejjien dan baerehke. Dihte verremes</p>
<p>mov bangsemidie.</p>
<p>Elmie aaj dan skierke. Tjoeveribie geehtedidh guktie</p>
<p>ibie biejjeste roevtedh.</p>
<p>Daen-biejjien lopme joekoen sjalkeme.</p>
<p>Novh lea.</p>
<p>Bievlh joe aelkieh stoerre sjidtedh. Løøvles daelhkie aaj</p>
<p>gosse tjoejkedh.</p>
<p>Daesnie vuertebe gosk jueskebe, daelhkien gaavhtan.</p>
<p>Guktie maa ij Piere båetieh?</p>
<p>Meehte, tjoeverh njårkodidh guktie båata byøpmede.</p>
<p>Mohte jis lea guelieh åådtjeme, dellie sån lea buerie</p>
<p>bievsterisnie gosse båata.</p>
<p>Aellieh bienjem teaterasse meatan vaeltieh!</p>
<p>Tjaarke aaj mijjem teaterasse dåerede.</p>
<p>Edtja dihte aaj meatan?</p>
<p>Novh, eevre sjeavohts hov maahta guarjasjidh.</p>
<p>Aellieh bienjem meatan vaeltieh.</p>
<p>Maahta huhtedh jih aaj geajnoen åvtesne årrodh.</p>
<p>Eah bienjh maam teaterijstie guarkah.</p>
<p>Meehte: Gusnie daesnie sijjie tjahkasjidh?</p>
<p>Inga: Vuartesjh, dusnie gøøkte sijjieh.</p>
<p>Meehte: Daesnie sijjie tjahkasjidh?</p>
<p>Laajla: Novh hævvi, tjihkedidien.</p>
<p>Meehte: Laajla: Meehte: Ov, Laajla dihte. Datne aaj daesnie</p>
<p>Novh leam. Dov leah dågka?</p>
<p>Novh lea. Mov dågka daesnie.</p>
<p>Inga: Aellieh daesnie rievhkesth. Ij leah dihte luhpie.</p>
<p>Meehte: Man åvteste nimhtie?</p>
<p>Inga: Bearkenh gujht dågkehth naan tæjmoeh.</p>
<p>Aellieh vielie maam jiehtieh!</p>
<p>Teatere hov aalka.</p>
<p>Teateren mænngan – vaedtsedh byøpmedidh</p>
<p>Meehte: Åadtjoejigan doh guaktah pruvredh?</p>
<p>Inga: Gieh? Giej bijre soptsesth?</p>
<p>Meehte: Idtjim minngie-gietjiem dunnie teateren-</p>
<p>boelhketjisnie guarkah.</p>
<p>Inga: Aervedem gujht. Datne hov dellie nahkesti!</p>
<p>Gaskoe dej gøøkte fuelhkiej lij vigkie. Nimhtie dah noerh</p>
<p>idtjigan åadtjoeh pruvredh.</p>
<p>Ov nimhtie! Aerebi lin dagkeres dejpeladtje njoelkedassh.</p>
<p>Aalkoe hov joekoen lustes. Føørhkedim goh dihte baernie</p>
<p>edtji niejtem tjuvliestidh jih eejhtegh gåatan tjaangigan.</p>
<p>Ij lij luhpie tjuvliestidh gænnah.</p>
<p>Aellieh nimhtie sjelhkedh! Dellie gaskebiejjie båara.</p>
<p>Joe gaskebiejjie?</p>
<p>Daesnie aaj nuepie daanhtsoestidh. Dihte luste.</p>
<p>Aelleden dåtnoeh ennje vuelkieh.</p>
<p>Guhkie øvtebe aejkeste månnoeh dåånhtsene.</p>
<p>Man guhkiem åådtje daesnie årrodh?</p>
<p>Daesnie maahtah guhkiem boevedh.</p>
<p>Nuepie aaj vijnem åestedh. Sijhtede vijneste?</p>
<p>Ij Meehte vijnem jovkh. Bijiem vuaja. Eah leah mijjen naan</p>
<p>jeatjah skovhte gænnah.</p>
<p>Ij leah hijven dam vesties vijnem jovkedh.</p>
<p>Mohte beapmoej bealese lea njaelkies!</p>
<p>Joe lidie beapmoej gujmie galhkeme?</p>
<p>Manne leam joe eensilaakan gallanamme.</p>
<p>Edtjebe daanhtsoestidh aaj! Meehte, edtjien</p>
<p>månnoeh daanhtsodh?</p>
<p>Inga, maam datne jeahtah?</p>
<p>Maehteden gujht daanhtsoestidh.</p>
<p>Man gaavhtan ih datne nyøjhkh?</p>
<p>Baajede dujtie daanhtsodh! Daanhtsoeh datne aaj!</p>
<p>Saernieh guessien bijre</p>
<p>Munnjien guessie påaski båata.</p>
<p>Dihte sæjhta vaaran dåeriedidh.</p>
<p>Gubpede dihte jis båata?</p>
<p>Romseste. Månnoeh lean seamma skuvlesne</p>
<p>daan daelvien vaadtseme.</p>
<p>Manne aaj maahtam dåeriedidh?</p>
<p>Darhke sijhth dåeriedidh?</p>
<p>Novh maa sijhtem. Im raakte daejrieh maam</p>
<p>dej påaskij darjodh.</p>
<p>Mejtie sån dov guessie daen-iehkeden jallh</p>
<p>jirreden båata?</p>
<p>Jirrede-iehkeden girtine.</p>
<p>Gåabph edtjeden?</p>
<p>Ussjedien duj guevteli jaevriej gåajkoe.</p>
<p>Sæjhta hov jaevrine gøøledh. Luste raahkoestidh.</p>
<p>Guessie båateme</p>
<p>Guessie:</p>
<p>Gåabph edtjebe?</p>
<p>Mov lea hæhtjoe dunnie Klijvie-durresne.</p>
<p>Ij leah man stoerre, mohte buerie sijjie gujht</p>
<p>sjædta mijjide golmesidie.</p>
<p>Manne skuvterinie åvtine vuajam guktie dåtnoeh</p>
<p>åadtjoden tjoejkedh.</p>
<p>Hijven dihte, munnjien bøøremes nimhtie.</p>
<p>Dellie lessebe skuvterasse mij daerpies meatan.</p>
<p>Monnese niesties-voessetje nuekies.</p>
<p>Jis skudtien, dellie åadtjoen tjoejkedh mearan</p>
<p>tjarve. Biejjie doekoe vihth sååvrehke.</p>
<p>Nåå, gaajhke leah meatan mij daerpies?</p>
<p>Daesnie beapmoeh, åereme-voessh jih aaj</p>
<p>deerpegh gøølemasse.</p>
<p>Dellie manne joe åvtine vuajam, dållem biejem</p>
<p>guktie bijvele dotnese gosse båeteden.</p>
<p>Hæhtjose tjoejkedh</p>
<p>Dellie maa joekoen tjaebpies biejjie!</p>
<p>Jih geehpes daelhkie!</p>
<p>Gosse naemhtie goekedh dellie aelhkie biejjeste</p>
<p>roevtedh. Datne dån leah ååredæjjam eensi-</p>
<p>laakan badtjadamme?</p>
<p>Novh leam. Øvtebe påasken manne dan roevtim.</p>
<p>Vienhtim ij lij naan badtja daerpies.</p>
<p>Naemhtie aaj biejjien-baeriehkisnie eensi klaase-</p>
<p>tjelmieh daerpies. Måjhtam akten påasken</p>
<p>manne dan øøjeldihks guktie im lim naan klaase-</p>
<p>tjelmijgujmie meatan. Ov, manne eevre</p>
<p>klovperdim, maahte tjelmehtsh sjidtim.</p>
<p>Vihkeles aaj bangsemidie eensi-laakan</p>
<p>badtjadidh. Munnjien hov dah slimhph gosse</p>
<p>dagkeres biejjie-baerehke.</p>
<p>Jijnjem hov tjoevere mujhtedh gosse</p>
<p>naemhtie vaeresne.</p>
<p>Aellieh dan spaajhte tjoejkh! Guhkie aeriebistie</p>
<p>manne tjoejkeme.</p>
<p>Ih goh mannine gyøllh? Mohte ij naan fuehpie!</p>
<p>Maehtien gujht aaj liegkestidh, prihtjegem</p>
<p>voessjedh. Saevrie joe sjidteminie.</p>
<p>Hijven juktie maehtien daam skuvteren</p>
<p>laategem goeredh.</p>
<p>Duvlie dusnie hov bievle, maehtien tjøødtjehtidh.</p>
<p>Naemhtie aareh gijri varki beavla.</p>
<p>Manne hingsh bihkem åadtjoen dålletjem.</p>
<p>Hijven dihte. Tjoeverien lopmh prihtjegasse</p>
<p>sjilkehtidh.</p>
<p>Luste naemhtie ålkene tjahkasjidh, sæjjoes-dållen</p>
<p>bealesne. Man guhkie daestie dov hæhtjose?</p>
<p>Ij leah man guhkie. Vuajnah dom vaeriem dusnie?</p>
<p>Vuajnam hov. Guktie dan nomme?</p>
<p>Dan nomme Njåemele-tjahke.</p>
<p>Dan duakan edtjien, stoerre-johken bealese.</p>
<p>Desnie aaj båeries gøøth-sijjieh.</p>
<p>Gie desnie orreme?</p>
<p>Daate hov lij mov aahka gon aajjan giesie-laante.</p>
<p>Støøremes gåetie joe slaameme, mohte dimpere-</p>
<p>buvrie tjåadtjoeminie.</p>
<p>Åå, nimhtie datne dan åehpies daesnie!</p>
<p>Mohte dellie maa varki daestie. Gieltege dov</p>
<p>hæhtjoem vuejnedh.</p>
<p>Jaa, aervedem Jåvva joe vuertiemisnie, bearkoe-</p>
<p>krovhten bealesne.</p>
<p>Maanide derhvie-gåetiem tseegkedh</p>
<p>Søøfe gon Birjh båetiejægan roehten.</p>
<p>Søøfe: Aajja: Aajja, aajja, sijhth monnese derhvie-gåetiem tseegkedh</p>
<p>gusnie maehtien stååkedidh?</p>
<p>Novh maa sijhtem mov aajjovidie dejnie viehkiehtidh.</p>
<p>Tjoeverem jiekie Jåhham viehkine gihtjedh.</p>
<p>Aajja joe båeries sjidteminie, viehkiem daarpesje.</p>
<p>Vaadtsam joe jiekine soptsestem.</p>
<p>Novh maa luste maanide gåetiem tseegkedh.</p>
<p>Man stoerre?</p>
<p>Bøøremes jis akte, gøøkte, geerveh tjaakanieh</p>
<p>jih aaj naan maanah. Tjoeveribie voestegh sjiehteles</p>
<p>Sijjiem gaavnedh.</p>
<p>Dusnie hov tjagkere-deava jih aaj johketje baalte.</p>
<p>Desnie suaja(s) jih jalke sijjie. Såaketjh aaj dag"xoe baalte</p>
<p>guktie maehtebe doerkh dåajodh.</p>
<p>Dellie varki skåajjese biessieh njilledh.</p>
<p>Daajram daelie biessie eensi-laakan njolloe juktie jovne-</p>
<p>såhkoen mænngan jih hijven gosse aaj naemhtie buaredh.</p>
<p>Magkeres såekieh edtjebe njilledh?</p>
<p>Bøøremes gosse såekie jalle jih riekte.</p>
<p>Dunnie såafoe-njeeruvisnie hov sjiehteles såekieh.</p>
<p>Guktie biessiem njilledh?</p>
<p>Bøøremes hov jis besteles nejpie. Nejpien aavtjos edtja</p>
<p>slahkode årrodh. Bijjede aelkebe jih våålese naaebe.</p>
<p>Geehtebe guktie ibie baarhkoem raejkedh. Jis nimhtie dellie</p>
<p>såekien aaloe gårkese.</p>
<p>Govlh guktie daate biessie meatsa. Daate såekie maa eensi-</p>
<p>laakan njylloe.</p>
<p>Guktie vielie daej biessiejgujmie?</p>
<p>Tjoeveribie tjøønghkedh jih gåetie-sæjjan guedtedh. Desnie</p>
<p>daerpies bertedh jih gierkiejgujmie diedtedh guktie olles</p>
<p>gåebrege. Nimhtie biessieh jalke sjidtieh gaervies låavtedh.</p>
<p>Biejjien mænngan otnerassh ohtsedidh</p>
<p>Man gellie otnerassh, jih gusnie dejtie gaavnedh?</p>
<p>Njielje otnerassh daerpies jih dejtie praare boe te-</p>
<p>Sijjesne gaavnebe. Dagkarinie sijjesne lopme neajkoe</p>
<p>jih noere såekiej maadth-gietjieh deadta guktie sujjieh</p>
<p>jih kråavvegieh.</p>
<p>Otnerassh joe gåetie-sæjjan båateme</p>
<p>Guktie vielie dej otnerassigujmie?</p>
<p>Dellie tjoeveribie goejesjidh, vieredh jih sååkesjidh,</p>
<p>sjiehtesjidh gåetien jalloem.</p>
<p>Mænngan tjoeveribie maadth-gietjide raejkiedidh</p>
<p>aevlergen gaavhtan.</p>
<p>Mij dihte aevlerge?</p>
<p>Dihte hov dihte otnerasside veadta.</p>
<p>Daerpies aaj aevlergem vieredh jih sjiehtesjidh.</p>
<p>Dan mænngan gåhkoe vihkeles, mohte ij leah dærpies</p>
<p>man guhkies otnerassh jallh aevlergem daan onne-gåatan.</p>
<p>Manne joe arhpehtovveminie. Maehtebe gåetiem</p>
<p>jirreden illedh?</p>
<p>Novh maehtebe. Dåtnoeh hov lidien joekoen væj-eles jïh</p>
<p>vissjeles orreme. Vaedtseden maa gåatan tjidtjien gåajkoe.</p>
<p>Mubpien aereden</p>
<p>Datne joe vuejemh jih deakehkh ohtsedamme?</p>
<p>Manne hov varki daen-aereden tjuedtjielim. Vielle Laara</p>
<p>hov aaj dåeredi viehkine. Dihte joe hingse-deaveste</p>
<p>derhvieh viedtjeminie. Bøøkti aaj sjiehteles iebnh oksese.</p>
<p>Varki gujht gåarede dagkerem gåatetjem tseegkedh gosse</p>
<p>dan buerie viehkieh.</p>
<p>Gåetiem tseegkedh</p>
<p>Dellie tseegkebe. Voestegh otnerasside, mænngan</p>
<p>avlergem jih vuejemidie. Tsegkieh aaj otnerassde jih</p>
<p>vuejemidie daerpies.</p>
<p>Mejtie tseagkoeh-gåetie vuj slapmoeh-gåetie?</p>
<p>Bøøremes sån slapmoeh-gåetiem daejtie maanide. Desnie</p>
<p>bijvelåbpoe maadteri gåajkoe jih ij disse dan varki tjuvvesth.</p>
<p>Vaarrestem tsegkieh, jih bejsjeme-moerh ohtsedem. Dåeries-</p>
<p>moere aaj båassjoe-raajkan daerpies. Hijven jis aaj gaavnem</p>
<p>gåangkoeh gasngesh riehpenasse, gievlien gaavhtan.</p>
<p>Søøfe gon Birjh jeehtigan sijhtijægan meatan gosse njoetjeles</p>
<p>doerkh dåajodh jih gåetiem doerkestidh.</p>
<p>Sjiehteles gearketjh sån aaj aernie-sæjjan daerpies.</p>
<p>Vaadtsam vuajnam mejtie betnie- jïh dovtes-gierkieh gaavnem.</p>
<p>Hijven aaj pliehtje gearketjh otnerassi nualan guktie eah dan</p>
<p>varki mietskh.</p>
<p>Daate gujht eensi gåatetje sjædta. lehkeds-beajjan joe</p>
<p>sovmem aahka maahta bøøresovvedh, prihtjegem jovkedh,</p>
<p>jih mov aajjovh maehtiejægan goervh bissedh iehkeds-</p>
<p>beapmojne byøpmedidh.</p>
<p>Åvte-barkoe</p>
<p>Kræsta: Man gallede edtjh datne jis tjoejkejidh?</p>
<p>Krihke: Mov nommere lea golmeluhkiegovhte.</p>
<p>Kræsta: Treavkide leah badtjadamme?</p>
<p>Krihke: Meehte lea dam dorjeme.</p>
<p>Kræsta: Treavkah juhteles?</p>
<p>Krihke: Ijje, eah leah man juhteles.</p>
<p>Dan liemkede hov daelie.</p>
<p>Kræsta: Mejnie badtjadamme?</p>
<p>Krihke: Vienhtem røøpses badtjine.</p>
<p>Kræsta: Biejem lilla badtjam aaj nille.</p>
<p>Krihke: Ajve ånnetji destie.</p>
<p>Dellie joe nuekies.</p>
<p>Datne maa spaajhte tjoejkih.</p>
<p>Novh sån, mohte munnjien goerpe goh akte mannem</p>
<p>jakseli jih mov baaktoe tjoejkeli.</p>
<p>Datne tjøødtjh-sæjjan bøøtih goh gåalmede jallh njieljede.</p>
<p>Gie dihte dov baaktoe sveehkesti?</p>
<p>Aanna hov dihte.</p>
<p>Vienhtem Aanna dihte vitnie.</p>
<p>Manne guhkiem Aannine gaahtjim.</p>
<p>Mohte dihte manneste veaksahkåbpoe.</p>
<p>Aanna lea gaajhkide gaahtjemidie vitneme.</p>
<p>Daenbiejjien aaj gullie-væhtam åadtjoeji.</p>
<p>Sneehpebe aaj Birjeste jalhts nuerebe lea.</p>
<p>Datne leah silpe-væhtam vitneme.</p>
<p>ljje, manne hov gåalmede sjidtim.</p>
<p>Birje hov buerebe manneste.</p>
<p>Guktie laatege?</p>
<p>Joekoen løøvles. Voestes gietjeste ajve praare deavah.</p>
<p>Dov treavkah tsåeptseles?</p>
<p>Novh lin tsåeptseles.</p>
<p>Ih leah dån datne man jijnjem pradtjeme gaahtjemen</p>
<p>åvtelen? Vaedtsieh gåatan gusnie bijvele jih liegesth.</p>
<p>Manne gojhkelovveminie.</p>
<p>Gåetesne hov mij joem jovkedh jih aaj byøpmedidh.</p>
<p>Vaeltieh mov treavkide jih aaj klaahkide.</p>
<p>Vaeltieh mov gamhtside aaj.</p>
<p>Aanta sæjhta barkoem ohtsedh</p>
<p>Manne sijhtem barkoem ohtsedh.</p>
<p>Magkeres barkoem sijhth?</p>
<p>Im raakte daejrieh.</p>
<p>Magkeres skuvlh leah vaadtseme?</p>
<p>Magkeres øøhpehtimmie dov?</p>
<p>Jåarhke-skuvlem leam aadtjegh illeme.</p>
<p>Dellie dån kontovre-barkoem sijhth?</p>
<p>Im sijhth barkedh tjielte-kontovresne. Mohte jis lea barkoe</p>
<p>båatsoeburrien-kontovresne, dellie sijhtem.</p>
<p>Ij leah goh naan barkoe desnie daelie.</p>
<p>Mohte måedtie såarhth barkoeh hov leah jeatja sijjine.</p>
<p>Barkoe gueliejgujmie.</p>
<p>Gueliebarkoe-sijjesne leah barkijh daerpies.</p>
<p>Kolvereidesne.</p>
<p>Redaktøøre.</p>
<p>Ohtsemisnie barkoe-sæjjan?</p>
<p>Redaktøøre saemien plaaran, Stientjesne daerpies.</p>
<p>Kontovre-åvtehke.</p>
<p>Snåasesne kontovre-åejvie daerpies.</p>
<p>Leekedæjjah.</p>
<p>Stensåsesne sijjieh leekedæjjide.</p>
<p>Taxi-vuejije.</p>
<p>Åvlan taxi-sijjesne vuejijh daerpies.</p>
<p>Maana-gierte.</p>
<p>Åhtsa viehkiehtæjjah maana-giertese.</p>
<p>Tjaelieh ohtsemem.</p>
<p>Maana-gierten åejvie.</p>
<p>Viehkiehtæjja feavsan daerpies.</p>
<p>Orre fievsie. Eensi baalhka.</p>
<p>Govseluspien gaertene.</p>
<p>Aanta sæjhta kontovresne barkedh</p>
<p>Guktie datnine? Naan barkoem lea åådtjeme?</p>
<p>Ijje, im leah ennje naan barkoem gaavneme.</p>
<p>Man gellien aejkien leah ohtseme?</p>
<p>Vaenemes golmen aejkien.</p>
<p>Krihke lij aavrehke. Barkoem dallah åadtjoeji.</p>
<p>Jis lim maahteme daatajgujmie barkedh, dellie lim sijhteme</p>
<p>barkoem kontovresne ohtsedh.</p>
<p>Dagkeres barkoeh gååvnesieh? Maahtah gujht lieredh.</p>
<p>Novh amma gååvnesieh.</p>
<p>Datne aaj Sveerjen bielesne barkoem ohtseme?</p>
<p>Ijje, sijhtem Snåasesne årrodh. Mohte ij leah naan niere,</p>
<p>maahtam gujht aelkedh maanah geehtedh. Tjoevere</p>
<p>madtjeles årrodh jis barkoem åådtje.</p>
<p>Vuartesjh, daate barkoe munnjien sjeahta...</p>
<p>Vuesehth! Magkeres barkoe dihte?</p>
<p>Vuartesjh amma!</p>
<p>Jaa, dihte sån lea sjiehteles barkoe.</p>
<p>Vienhth manne dagkeres barkose gyønegs?</p>
<p>Novh amma, datne hov dan maehteles maanajgujmie.</p>
<p>Maana-geehtije</p>
<p>Månnoeh maana-geehtijem daarpesjien. Meehte lea golme jaepien båeries</p>
<p>jih Lajla vijhte. Maahtoe saemien gielesne daerpies. Sijhtien edtjijægan</p>
<p>maanetje-guaktah saemien-gielen maahtoem åadtjodh. Ringkh 50 00 00 00.</p>
<p>Ij dohte barkoe munnjien sjiehth, mohte daate.</p>
<p>Jaa, datne hov dan væjkeles tjaeledh jih ryøknedh.</p>
<p>Mij lea dihte daatovre? Dam maahtah gietedalledh?</p>
<p>Dejnie maahtah barkedh?</p>
<p>Im maehtieh, mohte daesnie tjåådtje åadtjoeh lieredh.</p>
<p>Daam barkoem ohtsem.</p>
<p>Kontovre-barkije</p>
<p>Ohtsebe kontovre-barkijem. Daarpesjibie aktem gie maahta daatovrinie</p>
<p>barkedh. Sijhtebe noere almetjh leeredh daatovrijnie giehtelidh.</p>
<p>Nuepie aaj lieredh Wordine, Exelinie jih Accessinie barkedh.</p>
<p>Røørosen tjielte-kontovre.</p>
<p>Vedteden gærjam munnjien aaj!</p>
<p>Daarpesjem mesnie lohkedh.</p>
<p>Vuelkebe gærja-gåatan, gærjah løønebe.</p>
<p>Daen-biejjien hov lea gærja-busse daesnie.</p>
<p>Vuelkebe dahkoe.</p>
<p>Kræsta, dåeredh datne aaj!</p>
<p>Im vissjh. Vuelkeden dåtnoeh!</p>
<p>Mohte vaelteden gærjam meatan munnjien aaj!</p>
<p>Utnede Anders Løøven gærjam?</p>
<p>Magkerem dejstie? Gellie gærjah hov lea tjaaleme.</p>
<p><span type="quote">"Dovletje 2"</span>. Utnede dam?</p>
<p>Gååvnese hov. Vuertieh ånnetji, manne vuartesjem.</p>
<p>Daajrah naan jeatjah gærjah mejtie manne maahtam</p>
<p>lohkedh?</p>
<p>Maehtien gujht vuartasjidh daejtie gærjide.</p>
<p>Jaa, vuartasjien guktie gaevnien naan gærjah.</p>
<p>Daesnie joekoen lustes gærja.</p>
<p>Man bijre dihte jis?</p>
<p>Im mujhtieh, daelie hov dan guhkie aeriebistie manne</p>
<p>dam lohkeme.</p>
<p>Vaaltam dam.</p>
<p>Vuartesjh, daesnie eevre orre gærja.</p>
<p>Åå, man tjaebpies guvvieh aaj daesnie.</p>
<p>Dihte gærja vytnesjimmien bijre?</p>
<p>Novh leah.</p>
<p>Dam maahtah løønedh.</p>
<p>Løønem hov.</p>
<p>Månnoeh edtjien gærjam Kræstese aaj løønedh.</p>
<p>Magkeres gærjam disse?</p>
<p>Dellie lean månnoeh gærjah gaavneme.</p>
<p>Jijnjh lohkemesh hov leah daesnie.</p>
<p>Inga lea eadtjohke lohkije.</p>
<p>Novh amma, eadtjohke lohkije hov lea, måedtie</p>
<p>såarhth gærjah aaj løønie.</p>
<p>Gåessie lidie vihth daesnie?</p>
<p>Våhkoen daan mænngan, bearjadahken.</p>
<p>Daan gærjan gellie lustes boelhketjh.</p>
<p>Magkeres gærja dihte?</p>
<p>Vaajesh-gærja. Aelhkie aaj daam lohkedh.</p>
<p>Ij mov åejjieh guedtieh vielie gærjah lohkedh.</p>
<p>Aellieh nimhtie soptsesth!</p>
</body></document>
