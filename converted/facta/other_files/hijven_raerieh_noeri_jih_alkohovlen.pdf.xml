<document xml:lang="sma" id="no_id"><header><title>Hijven raerieh noeri jïh alkohovlen bïjre dutnjien mij lea eejhtege noerese aaltarisnie 13–19 jaepieh</title><genre code="facta"/><author><person firstname="" lastname="Blå Kors Norge" sex="unknown" born="" nationality=""/></author><year>2018</year><wordcount>1133</wordcount><conversion_status type="standard"/><availability><license type="standard"/></availability><origFileName>https://www.blakors.no/wp-content/uploads/2017/04/BROSJYRE_SAMISK_SOER_LAVOPPL.pdf</origFileName><parallel_text xml:lang="nob" location="gode_rad_om_ungdom_og_alkohol.pdf"/><parallel_text xml:lang="sme" location="buori_ravvagat_alkohola_ja_nuorravuoda.pdf"/><parallel_text xml:lang="smj" location="buorre_rade_nuoraj_ja_alkohola_birra.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Hijven raerieh noeri jïh alkohovlen bïjre dutnjien mij lea eejhtege noerese aaltarisnie 13–19 jaepieh</p>
<p><em type="bold">DAN ÅVTESTE BYÖRH DOV NOERINE </em></p>
<p><em type="bold">SOPTSESTIDH ALKOHOVLEN BÏJRE </em>Jieniebinie goerehtimmine maanah jïh noerh leah gihtjel gamme maam dah tuhtjieh vihkielommes dej gyhtjelassi bïjre alkohovleåtnoen bïjre. Man åvteste naakenh veeljieh alkohovline nïerhkedh gosse 14 jaepien båeries, mearan jeatjebh vuertieh alkohovlem jovkedh goske 18 jaepien båeries? Sïejhme ussjedidh dïhte maam voelph darjoeh lea vihkielommes. Goerehtimmieh vuesiehtieh gosse lea alkohovlen bïjre, dellie raaktan eejhtegh dah mah leah vihkielommes tsevtsemefaktovre. </p>
<p>Dan aavrehke mijjieh eejhtegh amma! Mijjen akte sjïere nuepie mijjen maanide tsevtsedh jïh dejtie reaktoe haaran nehkiehtidh. Men maahta vååjnedh goh daate lea aelhkebe jiehtedh goh darjodh.</p>
<p><em type="bold">MAN ÅVTESTE NOERH JUVKIEH? </em></p>
<p><em type="bold">Noereste varki geerve almetjasse </em>Mearan noereste skearkege dallah geerve almetjasse dellie vuajnoeh jïh jieledevuekie jorkesieh. Daate sertiestimmie akte såarhts loevenimmie eejhtegijstie vuesehte, jïh aalkove aktede identiteeteste goh mahte geerve almetje. Jeenjesh leah tjetskehke alkohovlem pryövedh jïh dïsse vuejnieh goh akte iemie sïlle geerve jieleden vööste. </p>
<p><em type="bold">Ektievoete </em>Såemies noerh maehtieh trumhpiestimmiem damtedh jovkedh dan åvteste <span type="quote">«gaajhkh jeatjebh»</span> dam darjoeh. Jeenjesh alkohovlem juvkieh juktie jååhkesjamme sjïdtedh mubpijste, jïh bieline årrode aktede ektievoeteste. Noerh leah tjetskehke alkohovlese jïh feestesne juvkieh juktie voelpigujmie lustestalledh. </p>
<p><em type="bold">Mij heannede </em>Mij noerine heannede gosse dïhte jåvka aaj tsavtsa mejtie jïh man åvteste noere jåvka mubpien aejkien. Jis noere damta satne vielie jielije domtoe, lustebe sjædta jïh buerebelaakan mubpiejgujmie tråjjede, dellie dïhte maahta alkohovleåtnoem tsevtsedh. Seammalaakan såemies noerh alkohovlem nuhtjieh juktie raessiem seadtoehtidh jallh goh soelkedassevierhtie. Dah maehtieh dåeriesmoerh jallh tjoeperdimmieh utnedh mah unnebe domtoeh gosse leah tjïervesisnie. </p>
<p><em type="bold">DAALETJE VUEKIE – NAEMHTIE NOERH </em></p>
<p><em type="bold">JUVKIEH DAAN BIEJJIEN </em>Maahta vååjnedh goh noerh vaenebe alkohovlem juvkieh daelie goh aarebi, jïh seenhtebe aelkieh jovkedh. Akte hijven saernie. Dah aaj eejhtegidie vielie goltelieh goh jeenjesh mijjeste eejhtegeboelvesne darjoejin. Jalhts daate akte hijven daaletje vuekie dle annje gellie nåake heannadimmieh mah jijhtieh gosse noerh leah tjïervesisnie. Juktie nöörjen noerh eah leah badth orrijamme jovkedh. Noerh eah dååjrehtimmiem alkohovline utnieh jïh leah dan åvteste lissie prååsehke gosse juvkieh. Dan åvteste vihkeles mijjieh eejhtegh noerine sopt sestibie alkohovlen bïjre. Doesth tjïelke njoelkedassh bïejedh alkohovleåtnoen bïjre. </p>
<p><em type="bold">VAAHRA JÏH PRÅÅSEHKEVOETE – NOERH JÏH </em></p>
<p><em type="bold">ALKOHOVLE </em>Gosse alkohovlem jåvka dellie dïhte mijjen aajlam tsavtsa. Aajla sjïdteminie goske 25 jaepien båeries. Alkohovle maahta daam evtiedimmiem nåakelaakan tsevtsedh. Gosse alkohovlem jåvka dellie vuarjasjimmiemaahtoe geahpene jïh nåake hean nadimmieh daamtajåbpoe sjugniehtuvvieh. Noere maahta aaj raastide tsööpkedh dïsse maam jïjtsasse jallh mubpide baajede. </p>
<p type="listitem">Jearohke destie maam noere jåvka, man varke jåvka jïh man jïjnjem jåvka, dellie vaahra læssene gosse alkohovlem jåvka.</p>
<p type="listitem">Gaajhke såarhts ovlæhkoeh læssanieh gosse alkohovlem kråahpesne åtna.</p>
<p type="listitem">Akte mij alkohovlem kråahpesne åtna maahta aelhkebelaakan vædtsoesvoetem dååjredh jallh jïjtse vædtsoeslaakan då emiedidh.</p>
<p type="listitem">Sexem utnedh maam mænngan saangerde daamtajåbpoe sjugniehtåvva gosse tjïervesisnie.</p>
<p type="listitem">Guvvieh vaeltedh jïh luhpiedidh guvvieh vaaltasuvvieh mah mænngan ovvaajteles juakasuvvieh sosijaale meedijinie  verkebe sjugniehtåvva gosse alkohovle vïrresne.</p>
<p type="listitem">Gosse fer jïjnjem alkohovlem jåvka maahta blackouts åadtjodh jïh maahta daerpies sjïdtedh pumpadamme  sjïdtedh.</p>
<p type="listitem">Sïejhmelaakan prååsehkåbpoe sjædta jïh nåakebe vuarjasjimmiemaahtoem åtna gosse alkohovlem vïrresne åtna.</p>
<p><em type="bold">GÅESSIE SOPTSESTIMMIEM VAALTA </em></p>
<p><em type="bold">VOESTES AEJKIEN? </em>Ij leah gåessie gih fer aareh maanine soptsestieh alkohov len bïjre. Dan daamtajåbpoe jïh iemebe datne dov maanine alkohovlen bïjre soptsesth, dan aelhkebe sjædta dijjese gå abpatjahkide. Gosse ræhpas dan bïjre soptsesth dellie datne dov maanese vuesehth daate lea naakede man bïjre eevre hijven soptsestidh. </p>
<p><em type="bold">GYHTJELASSH MAH MAEHTIEH BÅETEDH </em><em type="bold">– DATNE RIEJRIES? </em>Gyhtjelassh alkohovlen bïjre båetieh. Hoksh maana raaktan dutnjien båata sov gyhtjelassigujmie. Dïhte sån dam dorje jis datne dïsse ryöjredamme, leah eerlege, ïedtjem åtnah jïh ih ajve soptsesth, men aaj goltelh. </p>
<p>Ij leah daerpies datne dïhte mij gaajhkh vaestiedassh åtna, men datne edtjh barkedh juktie dam sijjiem utniehtidh goh dïhte mïsse dov maana båata sov gyhtjelassigujmie.</p>
<p><em type="bold">SÅEMIES SÏEJHME GYHTJELASSH JÏH GUKTIE </em></p>
<p><em type="bold">DATNE MAAHTAH VAESTIEDIDH </em>Maanah jïh noerh maehtieh gellie gyhtjelassh alkohovlen bïjre utnedh. Gåarede gujht eerlege årrodh bielelen gaajhki jïjtse noeredååjresi bïjre alkohovline soptsestidh. Daamtaj maana man akt jeatjah bïjre gihtjie goh datne veanhtah. Vihkeles mujhtedh datne leah bïhkedæjja, vielie goh histovrije soptsestæjja. </p>
<p><em type="bold">Datne tjïervesisnie orreme? </em>Maam datne ussjedh lea tjïervesisnie årrodh? Manne dan jïjnjem jovkeme naan aejkien guktie mådtan sjïdtim mubpien biejjien. Ij lij dan murreds goh. </p>
<p><em type="bold">Man åvteste dan jïjnjem jovkh gosse eejehtalleme? </em>Mijjieh geerve almetjh dagke vielie jovkebe gosse eejehtallebe jïh sïjhtebe slaajperdidh. Maam datne tuhtjh gosse mijjieh vielie jovkebe gosse eejehtallebe? </p>
<p><em type="bold">Man åvteste datne jïh jeatjah geerve almetjh jovkede? </em>Manne jovkem dan åvteste manne smaahkem lyjhkem jïh dan åvteste alkohovle maahta mijjem geerve almetjidie viehkiehtidh slaajperdidh jïh hijven domtedh. Men maehtebe hijven domtedh jïh slaajperdidh jeatjahlaakan aaj. Daesnie dagke geerve almetjh såemies hijven raerieh daarpesjieh. Gellie hijven fåantoeh alkov line gååvnesieh, men aaj gellie nåake. Vuesiehtimmien gaavhtan alkohovle ij leah hijven kråahpide mah sjïdteminie, jïh dan åvteste tjuara 18 jaepien båeries årrodh åvtelen maahta jovkedh. Maam datne ussjedh geerve almetji alkohovlejovkemen bïjre? </p>
<p><em type="bold">Guktie domtoe tjïervesisnie årrodh? </em>Maahtah ånnetji svååjpele domtedh jïh jis buerie bïevsterisnie, dellie gaajhke maahta ånnetji lustebe vååjnedh. Men jis datne håjnoes dellie maahtah håjnoekåbpoe sjïdtedh. Alkohovle lea goh akte stueriedimmieklaase mijjen domtesidie. Gosse alkohovlem jovkh maahta vaahresne årrodh jïjtjedh raasth dassedh, jiehtedh jïh darjodh maam akt maam ih lih sïjhteme darjodh jis ih lih jovkeme. Jis fer jïjnjem tjïervenh, maahtah aaj joekoen mådtan sjïdtedh mubpien biejjien. Dellie maahtah dagke saangerdidh maam jeahteme jallh dorjeme. </p>
<p><em type="bold">Gåessie voestes aejkien jovkih? </em>Manne tjetskehke man åvteste datne dïsse onterdh. Daelie gosse leam geerve, ussjedem manne lim fer noere don aejkien, jïh lij buerebe orreme vuertedh. </p>
<p><em type="bold">BÏEJH TJÏELKE NJOELKEDASSH </em>Årroeh tjyölkehke datne ih jååhkesjh dov maana jåvka åvtelen dïhte 18 jaepien båeries. Gosse datne tjyölkehke dellie vaenebe hille noerh dejtie njoelkedasside tsööpkieh. Noerh sijhtieh iktesth pryövedh raastide sertedh, men seamma tïjjen raasth jearsoes domtoeh dejtie. Naemhtie maehtieh aaj datnem <span type="quote">«skåltojne»</span> nuhtjedh juktie ijje jiehtedh alkohovlese. <span type="quote">«Ijje, im sïjhth jovkedh juktie dellie dåeriesmoeri sïjse båatam mov eejhtegigujmie»</span>. No erebaelien jïjnje ovjearsoesvoete, jïh dellie maahta hijven årrodh aktem <span type="quote">«jabjoeh»</span> eejhtegem utnedh mïsse maahta skåltoem bïejedh. </p>
<p><em type="bold">AELLIEH ALKOHOVLEM VEDTIEH DOV MAANESE </em>Akte dejstie guhkemes jielije jiehtiegijstie mah gååvnesieh, jeahta lea væjsehke alkohovlem meatan seedtedh noeride gosse edtjieh feestesne mïnnedh, juktie dellie <span type="quote">«hov daajrah maam juvkieh»</span>. Noerh mah åadtjoeh gåetesne maejstedh jallh jååhkesjimmiem gåetesne åadtjoeh dah åadtjoeh alkohovlem jovkedh, vielie jïh daamtajåbpoe ålkone juvkieh sijjen voelpi gaskem seamma aaltarisnie. </p>
<p><em type="bold">ÅRROEH STÏERESNE </em>Vaeltieh iktesth tellefovnem gosse dov noere ringkie – jalhts gaskoeh jïjjen. Årroeh maaje voereds guktie maahtah vuejedh dov maanam veedtjedh jis feestesne orreme. </p>
<p><em type="bold">VOEJNGEHTH TJÅEJJINE – DATNE </em></p>
<p><em type="bold">VIHKIELOMMES </em>Maahta haestiedihks årrodh tjetskehke noerh gåetesne utnedh, men mijjieh eejhtegh tjuerieh doestedh tjïelke raasth bïejedh. Eejhteginie årrodh ij leah akte gaahtjeme populariten bïjre. Gosse raasth bïejh dellie datne vuesehth noere maahta datnem leajhtadidh. Datne lea eejhtege. Ij voelpe. </p>
<p>Måjhtelh dejtie ellen jeanatjommesidie noerebaelie dïeves gearoemistie, musihkeste, hijven dååjresijstie jïh mojhtesijstie mah abpe jieledem ryöhkoeh. Mijjen maanah ajve löönes, jïh åvtelen hïnnebe jårredh dellie dah leah biesiem laahpeme. Jalhts jaepieh varke vaesieh, dov akte sjïere nuepie aktem stoerre joekehtsem jieliedisnie darjodh mearan dijjieh seamma rehpien nuelesne årrode.</p>
<p>Blå Kors daam bïhkedimmiem evtiedamme alkovihtesiebrine ektine</p>
<p>AVOGTil jïh www.kjipeforeldre.no våaroeminie åtna. Dåårjeme</p>
<p>Healsoedirektoraateste.</p>
</body></document>
