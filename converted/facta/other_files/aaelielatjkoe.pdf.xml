<document xml:lang="sma" id="no_id"><header><title>Åelielatjkoe – Legalluhpiedimmie – Åvteseluhpiedimmie</title><genre code="facta"/><author><person firstname="" lastname="Nasjonal kompetansetjeneste for Aldring og helse" sex="unknown" born="" nationality=""/></author><year>2019</year><wordcount>612</wordcount><conversion_status type="standard"/><availability><license type="standard"/></availability><origFileName>https://aoh-prod.s3.amazonaws.com/documents/Tema-aarhke_%C3%85elielatjkoe_legalluhpiedimmie_%C3%85vteseluhpiedimmie_s%C3%B8rsamisk_zlDJV2c.pdf</origFileName><parallel_text xml:lang="nob" location="vergemaal.pdf"/><parallel_text xml:lang="sme" location="valdeguoddedilalasvuohta.pdf"/><parallel_text xml:lang="smj" location="oahttse.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Almetjidie demensine sæjhta seapan daerpies årrodh viehkiem utnedh akten tïjjen skïemtjelassen evtiedimmesne juktie sov ïedtjh ellieslaakan gorredidh, vuesiehtimmien gaavhtan ekonomijem stuvredh jïh/jallh vihkeles sjæjsjalimmieh vaeltedh vielie persovneles tsiehkine. Åelielatjkoe lea akte byögkeles öörnege almetjidie mah viehkiem daarpesjieh juktie sijjen ïedtjh gorredidh. Fylhkenålma åeliem nammohte. Almetje jïjtje, lïhke fuelhkie jallh dåaktere maahta birredh åelie nammoehtamme sjædta. Tjïelten hokse- jallh sosijaaledïenesje aaj bïeljelimmiedïedtem åtna gosse veanhta naaken åelielatjkoem daarpesje. Jis edtja åeliem akten almetjasse nammoehtidh dellie dïhte tjuara diagnovsem utnedh jïh viehkiem daarpesjidh. Demense maahta akte dagkeres diagnovse årrodh. Maahta birredh åelien leah sjïere jïjtsevoeth, goh vuesiehtimmien gaavhtan dïhte maahta saemiestidh. Gellie almetjh demensediagnovsine eah åeliem daarpesjh, dan åvteste dej lïhke fuelhkie dej persovneles jïh ekonomeles ïedtjh gorrede. Dïhte mij edtja åeliem åadtjodh, edtja tjaaleldh seamadidh satne lea åelielatjkoem jååhkesjamme, gie edtja åeline årrodh jïh mej laavenjassigujmie åelie edtja viehkiehtidh. Men tjaaleldh jååhkesjimmie ij leah faamosne dastegh almetje mij åeliem daarpesje, ij buektehth guarkedh mij dagkeres jååhkesjimmie sæjhta jiehtedh. Jis almetje sov dahkoeh jïh veeljemh guarkah, dïhte maahta aaj saaht gåessie birredh åelielatjkoe nåhka. Saaht mennie tsiehkesne almetje lea mij åeliem åådtje, dïhte edtja govlesovvedh jïh nuepiem åadtjodh sov mïelh jïh sjaavnjoeh buektedh. Daate aaj faamosne dejtie sjæjsjalimmide mah vaaltasuvvieh mænngan goh åelielatjkoe lea tseegkesovveme. Jis almetje mij åeliem åtna, ij nuepiem utnieh sov mïelem buektedh, edtja leavloem bïejedh dan aerviedamme væljose. Åelielatjkoe ij edtjh vijriesåbpoe årrodh goh daerpies, jïh åelien mandaate ij edtjh dan åvteste vielie tjeekedh goh mij lea daerpies. Fylhkenålma vååksjede maam åelie dorje. Åelie ij maehtieh, vuesiehtimmien gaavhtan, gåetiem doekedh, löönemh vaeltedh, stoerre vadtesh vedtedh jallh aerpiem åvtelhbodti joekedidh bielelen fylhkenålma dam voestegh jååhkesjamme. Fylhkenålma maahta laavenjassem aktede åeleste vaeltedh jis åelie ij sov bööremassem darjoeh almetjasse åeline, jallh gosse daerpies jeatjah fåantoej gaavhtan. Åelien lea sjaevehtsvoetedïedte, men goh åelie maahta bievnedh gïese satne lea åelie jïh maam åelielatjkoe feerhmie. Maahta gujht aaj lïhke fuelhkiem, vuesiehtimmien gaavhtan gåmma/geelle/ektieårroje, maana jallh eejhtegh, åeline nammoehtidh. Åejvienjoelkedassine åelien lea reeknehlåhkoedïedte jïh tjuara reeknehlåhkoem seedtedh fierhten jaepien fylhkenålmese. Daate lea faamosne gaajhkesidie, bielelen åelieh gåmmebasse/geellebasse jallh jïjtse ektieårroejasse. Iemielaakan dah eah reeknehlåhkoedïedtem utnieh. Åelie maahta maaksoem åadtjodh vihtiestamme åasaj mietie barkoen åvteste. Åejvienjoelkedassine dellie dïhte mij åeliem åtna mij dan åvteste maaksa. Jis almetje åeline ij nuekies beetnegh utnieh, fylhkenålma maahta maaksojde maeksedh. Jeatjah öörnegh mah eah leah åelielatjkoe, men leah seamma laaki nuelesne leah <em type="italic">Legalluhpiedimmie </em>jïh <em type="italic">Åvteseluhpiedimmie. </em><em type="bold">Legalluhpiedimmie </em>dan skïemtje almetjen lïhke fuelhkide aktem byjjes maahtoem biejjieladtje ekonomeles disposisjovnh darjodh mah leah gåetien jïh jieliemassen bïjre, skaehtieh, </p>
<p>Hammoedamme Justijse- jïh siebriedahkegoevtesistie, Finnmaarhken Fylhkenålma. Nasjonal kompetansetjeneste for Aldring og helse lea teema-aarhkem dorjeme stillemen mietie Healsoedirektoraateste jïh lea akte bielie lïhkefuelhkieråajvarimmijste Demensesoejkesjisnie 2020 <em type="italic">. </em><em type="bold">Bæjhkoehtamme: 11.01.19 </em>lissiemaaksoeh jïh vielie maeksedh, bielelen åelielatjkoefaamoe (fylhkenålma) tjuara dam almetjem byjjeslaakan åeline nammoehtidh. Legaluhpiedimmien mietie lïhke fuelhkie ij maehtieh stuerebe ekonomeles disposisjovnh darjodh, goh vuesiehtimmien gaavhtan eekem åestedh jïh doekedh jallh skåårvemh darjodh. Dan mearan dagkerh disposisjovnh leah daerpies, dellie tjuara dam almetjem mij edtja dam darjodh, byjjeslaakan nammoehtidh goh åelie, jallh akte luhpies åvteseluhpiedimmie tjuara gååvnesidh. <em type="bold">Åvteseluhpiedimmie </em>lea akte jïjtjevyljehke privaate öörnege mij maahta alternatijvine årrodh åelielatjkose. Aktine åvteseluhpiedimmine maahtah moenedh guktie datne sïjhth dov båetijen aejkien edtja årrodh. Åvteseluhpiedimmie lea akte tjaaleldh luhpiedimmie mij jeahta guktie datne sïjhth dov ekonomeles jïh/jallh persovneles aamhtesh edtjieh öörnesovvedh gosse ih vielie maehtieh dam jïjtje darjodh. Byöroe tjïelke vååjnesasse båetedh luhpiedimmeste guktie datne sïjhth dov ïedtjh edtjieh gorresovvedh. Dïhte maam datne luhpiedimmesne moenh edtja dov åvteste maam darjodh, luhpiedæjja gohtjesåvva. Åvteseluhpiedimmesne maahtah moenedh gie edtja daam luhpiedimmiem utnedh jïh maam luhpiedæjja edtja dov åvteste darjodh. Maahtah moenedh akte jallh jienebh edtjieh luhpiedimmiem utnedh dov bieleste årrodh. Jalhts akte åvteseluhpiedimmie lea tseegkesovveme, akte sïejhme åelielatjkoe maahta tseegkesovvedh jis krïevenasse dan bïjre båata jïh åelielatjkoen krïevenassh leah illeme. Vielie bïevnesh daesnie www.vergemal.no </p>
</body></document>
