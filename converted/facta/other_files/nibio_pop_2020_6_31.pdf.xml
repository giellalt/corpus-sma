<document xml:lang="sma" id="no_id"><header><title>«Animal Sense» – elektrovneles bovtsebïeljelimmie</title><genre code="facta"/><author><person firstname="Grete Helen Meisfjord" lastname="Jørgensen" sex="f" born="" nationality=""/></author><author><person firstname="Inger" lastname="Hansen" sex="f" born="" nationality=""/></author><author><person firstname="Johannes" lastname="Karlsson" sex="m" born="" nationality=""/></author><author><person firstname="Svein" lastname="Eilertsen" sex="m" born="" nationality=""/></author><year>2020</year><wordcount>1467</wordcount><conversion_status type="standard"/><availability><license type="standard"/></availability><origFileName>https://nibio.brage.unit.no/nibio-xmlui/bitstream/handle/11250/2657876/NIBIO_POP_2020_6_31.pdf?sequence=1</origFileName><parallel_text xml:lang="eng" location="nibio_pop_2020_6_eng.pdf"/><parallel_text xml:lang="nob" location="nibio_pop_2020_6_nob.pdf"/><parallel_text xml:lang="sme" location="nibio_pop_2020_6_sme.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>VOL. 6 - NO. 31 - 2020<span type="quote">«Animal Sense»</span> – elektrovneles bovtsebïeljelimmie Liehties-teknologije edtja kreekeplåavhkesimmieh hööptedh</p>
<p>Guvvie: Morten Günther, NIBIO</p>
<p><em type="bold">Gosse vijrh, bovtsh jïh gåetienkreekh edtjieh geajnoem jïh ruevtieraajroem rastah, illedahke </em><em type="bold">ij leah iktesth dan aavrehke. Europesne kreekeplåavhkesimmieh læssanamme dej minngemes </em><em type="bold">40 jaepiej. Lissine itjmies dåeriesmoerine årrodh kreekide jïh almetjidie, daate aaj stoerre si- </em><em type="bold">ebriedahke-ekonomeles maaksoeh vadta. Daan biejjien ij leah naan teknologeles vuekieh mah </em><em type="bold">maehtieh dagkerh plåavhkesimmieh hööptedh, ij inhtse aktene garre, arktiske daelvieklijmesne. </em></p>
<p><em type="bold">Viehkine smaave jïh energijeradtjoes radioseedtijijstie mah leah tjeapohkebaanti sïjse bïejesov- </em><em type="bold">veme, dotkijh daelie systeemem evtiedamme jïh pryöveme mij edtja bïjlevuejiejidie bïeljelidh </em><em type="bold">gosse bovtse lea geajnoen gïetskesisnie. Bïeljelimmiesysteeme lea vuesiehtamme daate maahta </em><em type="bold">hijven nuepieh vedtedh, mænngan dam jieniebinie goh 700 bovtsine pryöveme golme iktemieri- </em><em type="bold">en daelvieboelhkh. Aajkoe lij bïeljelimmiesysteemen åtnoejearsoesvoetem jïh hööptije effektem </em><em type="bold">vihtiestidh arktiske daelvietsiehkiej nuelesne. </em></p>
<p><em type="bold">RÅAJVARIMMIEH JUKTIE KREEKEPLÅAVHKE-SIMMIEH GIEHPIEDIDH </em>Akte sjïdtije dåeriesmoere Nöörjesne jïh Europesne lea plåavhkesimmieh bovtsi jïh bïjli jallh ruevtieraajroen gaskem (Hughes et al., 1996, Knapp et al., 2004, Rolandsen et al., 2015): Nöörjesne fåantoe lea lissiehtamme valkese jïh drïekte, men ij goh unnemes aaj lopmeveahka jïh jemhkeldstïjje daelvege. </p>
<p>Lissine itjmies dåeriesmoerine årrodh kreekide jïh almetjidie, dellie plåavhkesimmieh kreekigujmie aaj stoerre siebriedahke-ekonomeles maaksoeh vedtieh.</p>
<p>Nöörjesne jienebh goh 3000 bovtsh leah jieledem dasseme plåavhkesimmine ruevtieraajroen jïh bïjli gaskem doh minngemes 10 jaepieh. (Rolandsen et al., 2017, Stanimirov et al., 2018). Taalh Bane NOR:ste vuesiehtieh ruevtieraajroe ållesth 514 bovtsigujmie plåavhkesi Nordlandsbanesne jaepien 2017, mestie maaksoe vielie goh vïjhte millijovnh kråvnah sjïdti. Dan åvteste bovtse eeremasth krievvesne höölleste, dellie ruevtieraajroe dan jeenjesh goh 80 bovtsh bovvelamme seamma heannadimmesne. Åejviedåeriesmoere Saltoduottarisnie lea boelhken golken raejeste njoktjen raajan gosse jeenjemes plåavhkesimmieh bovtsi jïh ruevtieraajroen gaskem, stööremes låhkojne tsïengelen (Rolandsen et al., 2017). Seamma statistihke ij gååvnesh bovtsen jïh bïjlen gaskem geajnosne, men dåeriesmoere lea seamma.</p>
<p><em type="bold">ULMIE </em>Boelhken 2018-2020 akte sveerjen-nöörjen dotkemedåehkie, mij ektiedimmiem utni Interreg-prosjektese Animal Sense, aktem orre elektrovneles bïeljelimmiesysteemem evtiedamme jïh pryöveme viehkine liehties radioteknologijeste. Systeeme edtja bïjlevuejiejidie vuaptastehtedh bovtse lea geajnosne jallh geajnoen lïhke. Aajkoe prosjektine lij åtnoejearsoesvoetem jïh teehpemeheerreden effektem pryövedh arktiske daelvietsiehkiej nuelesne. Akte vielie guhkiebasse ulmie lea liehties jïh åtnoejearsoes bïeljelimmiesysteemem evtiedidh mij gåatomekreekide sjeahta mah leah geajnoej jïh ruevtieraajroen mietie, dan noerhtelaanti maarhkedese. </p>
<p><em type="bold">KRÏEVENASSH TEKNOLOGIJESE </em>Bovtse eeremasth krievvine jeala mij jeenjemasth eatnamisnie vaanterde jïh maam almetjh ajve gïetede göökte golme aejkieh jaepien. Dan åvteste båatsoe kreava radioseedtijh, mejtie edtja bovtside dibrehtidh, tjuerieh stoerre badterijefaamoem utnedh (unnemes aktem jaepiem), seamma tïjjen goh edtjieh smaave jïh gyöhpehke årrodh jïh eah vaahresne årrodh jïengedidh. </p>
<p>Teknologije tjuara liehties årrodh, guktie maahta dalhketjem bïejedh gellide kreekide, jïh tjuara arktiske daelvieklijmesne guhkiem juhtedh.</p>
<p><em type="bold">TEESTADIMMIE BÏELJELIMMIESYSTEEMESTE <span type="quote">«ANIMAL SENSE»</span> </em>Golme iktemierien daelviej tjïrrh (2018-2020) ållesth 724 aaltoeh golme sïjtebielijste Saltoduottaren båatsoesïjtesne radioseedtijh åadtjoejin mah lin bïejesovveme tjeapohkebaanti sïjse. (Figuvre 2,3 Tabelle 1) (Hansen et al., 2019). Bovtsh gåatoemasse luajhtasovvin dej jeatjah krievviejgujmie Saltoduottarisnie, eevre Polaregievlien lïhke (66o N). Europageajnoe 6 ryöktesth daan gåatomedajven tjïrrh jåhta otnjegisnie åarjel-noerhte. Daennie stodtetjisnie joekoen gellie kreekeplåavhkesimmieh. Signaaledåastojh (medtie 40 stk fïerhten jaepien) led-tjoevkesem åadtjoejin jïh tjoevkesebåaloen sïjse bïejesovvin, mah geajnoeheerrehkidie dibrelostin medtie 100 meeterh fïerhten heerrehken gaskem. Fïerhten aejkien akte bovtse dagkeres radioseedtijinie lij 100-50 meeterh signaaledåastoejistie dïhte aktijve sjïdti jïh eelki rööpses tjoevkesinie plijredh (Figuvre 3) Signaaledåastojh lin numhtie dorjesovveme, guktie gosse akte dejstie eelki plijredh dellie kraannasignaaledåastojh aaj aktijve sjïdtin jïh eelkin plijredh. Jïh dan gaavhtan bïjlevuejijh buerebe astoem åadtjoejin drïektem giehpiedidh. Upmejen universiteete Embedded Systems Lab. lea bieljelimmiesysteemem evtiedamme jïh hammoedamme. Teknologije seedtijinie lea sïejhme 805.15.4 866 MHz radiobåaroeh. Aervede badterijh seedtijinie maehtieh vïjhte jaepiej raajan jieledh, seedtije lea onne jïh gyöhpehke jïh åasa fïerhten seedtijen åvteste lea medtie 100 kråvnah daan biejjien. </p>
<p>Mesta geahtjedi jïh loggem tjeeli funksjovnen bïjre bïeljelimmiesysteemeste gaajhkh golme pryöveboelhkh viehkine soejmetje fïerhten signaaledåastojen baaktoe vuejedh aktine radioseedtijinie bbïjlesne. Fïerhte signaaledåastoje mij idtji aktijve sjïdth</p>
<p>Figuvre 1. Bovtsh mah leah plåavhkesimmesne orreme E6-gea-jnosne Sørelvan åerjielisnie Saltoduottarisnie goevten 2018 (guvvie: S.M Eilertsen).</p>
<p>Figuvre 2. 2019-generasjovnen <span type="quote">«signaale-dåastoje»</span> (g.b.) jïh <span type="quote">«seed-tijebaante»</span> (å.b). (guvvie: Johannes Karlsson).teesteseedtijistie, registreradamme sjïdti. Dah loggem darjoejin unnemes göökth fïerhten asken, men såemies aejkien (joekoen 2020) dellie lij dan nåake vearelde Saltoduottaren bijjelen guktie idtji gåaredh daam giehtjedimmiem tjïrrehtidh. Naakenh dejstie signaaledåastoejijstie lissine SIM-kåarhtem utnin mah darjomereektehtsh akten web-baserdamme daatabaasese seedtin. Daelvien 2019 lissie pryövegïehtjedimmie dorjesovvi 180 seedtijijstie (2019-boelve) jïh daelvien 2019 badterijekapasiteetem teestadi 39 seedtijinie (2020-generasjovne) mænngan galmadahkesne njieljie jïh bielie askh orreme. Teestelaajroen sisnjelen registreradi man gellie bovtsh seedtijinie jïh bielelen seedtije mah lin meatan plåavhkesimmine bïjligujmie.</p>
<p><em type="bold">ILLEDAHKH HIJVEN VÅÅJNOEH </em>Dajvesne Sørelva brøytestasjovnen bïjre (Storjord – Saltfjellet turistejarnge) 15 bovtsh Saltoduottaren båatsoesïjteste plåavhkesimmine jeemin boelhken goeven 2017 raejeste jïh pryöveaalkoven raajan. Ij naan bovtsh, seedtijinie jallh bielelen, lin ovlahkosne bïjligujmie teesteboelhken 2018 (njoktjen-voerhtjen). Vaallah daelvieboelhken 2019 (goevten-njoktjen) bovtsh seedtijigujmie plåavhkesimmine jeemin teestelaajrosne jallh teestelaajroen ålkolen (tabelle 1) (Hansen et al., 2019). Daelvien 2020 lij jïjnje elmie. Geerve gåatomen gaavhtan, tjoerin dej jeanatjommes bovtsigujmie, mah lin meatan pryövesne, juhtedh gåatomedajvide mearoegaedtien lïhke tsïengelen 2020 aalkoelisnie. Ij lij naan bovtsh mah plåavhkesimmine jeemin dehtie raejeste bïeljelimmiesysteeme bæjjese bïejesovvi 9.12.2019 goske bovtsigujmie juhti, medtie akten asken mænngan. </p>
<p>Mestan loggh vuesiehtin badterijekapasiteete signaaledåastoejidie læssani 2 aski raejeste 3 aski raajan jaepeste 2018 jaapan 2019, jïh vielie 4 aski raajan jaepien 2020. Pryöveteestadimmie seedtijijstie gosse gaskemearan båateme teesteboelhken 2019, læjhkan vihtiesti 35 % seedtijijstie ( 63 ållesth 180 seedtijijstie) 2019-generasjovneste lin slahtjan. Fåantoe lij nåakebe bielie aktede orre såarhts mikrokontrolleristie mij åtnasovvi daan generasjovnen seedtijinie. Daam mikrokontrollerem målsoeji åvtelen eelki gåalmadinie pryöveboelhkine bïeljelimmiesysteemeste, jïh åtnoejearsoevoete 39 seedtijidie minngemes generasjovneste (2020) lij 94,9 % mænngan dejtie nuhtjeme 5 askh, mejstie lin galmadahkesne orreme 4 jïh bielie askh.</p>
<p>Teknologije jïh evtiedimmie destie maam seedtiji bïjre åtna jïh seedtijidie vaarjele, ahkedh bueriedimmesne orreme prosjekteboelhken tjïrrh. Minngemes generasjovne signaaledåastoejijstie buerebe badterijekapasi-teetem utnieh goh voestes generasjovne, åajvahkommes smaave software-staeriedimmiej gaavhtan. Men gåarede aaj badterijh målsodh signaaledåastoejidie mah geajnoen mietie tjåadtjoeh. Daelie åtna badterijekapasiteete dovne seedtijidie jïh signaaledåastoejidie lea hijven.</p>
<p>Mijjieh vïenhtebe bïeljelimmiesysteeme maahta ovlahkoeh heerredidh dan åvteste doh jeanatjommes bïjlevuejijh sån drïektem giehpiedieh jïh lissie tsåatskeles sjidtieh gosse plijrije tjoevkesh geajnoen mietie vuejnieh. Gegkiestibie mijjieh maehtebe dam dokumenteradidh viehkine drïektemöölegijstie teestelaajrosne jïh teestelaajroen ålkolen jis njealjede pryöveprosjekte sjædta, daelvien 2021. Dan åvteste bovtse eeremasth krievvesne jeala, ibie vïenhth daerpies seedtijh bïejedh gaajhkide bovtside krievvesne. Illedahkh gaajhkh golme jaepieh vuesiehtin ij lij naan bovtsh, seedtijigujmie jallh bielelen seedtijh, mah plåavhkesimmine jeemin teestelaajrojne. Aaj sån nuekie bïeljelimmiesysteemem juhtiehtidh ajve daelvege, gosse stööremes vaahra plåavhkesimmieh sjugniehtuvvieh.</p>
<p>Figuvre 3. Naemhtie dïhte orre, elektrovneles bïeljelimmiesys-teeme bovtsese jåhta (animasjovne: Johannes Karlsson).</p>
<p>Tabelle 1. Tjoevtenjetaalh jïh illedahkh teestijste dehtie elektrovneles bïeljelimmiesysteemeste <span type="quote">«Animal Sense»</span> 2018-2020. <em type="bold">2018 </em><em type="bold">2019 </em><em type="bold">2020 </em></p>
<p>Låhkoe radioseedtijijstie305238181</p>
<p>Låhkoe signaale-dåastoejijstie413935</p>
<p>Km teestelaajroe443,5</p>
<p>Teesteboelhke</p>
<p>Njoktjen -voerhtjen</p>
<p>Goevten -njoktjen</p>
<p>Goeven -tsiengelen*</p>
<p>Låhkoe bovtsijste mah plåavhkesim mine jeemin teestelaajroen sisnjelen teeste boelhken000* Elmien jïh geerve gåatometsiehkiej gaavhtan tjoeri dej jeanatjommesi bovtsigujmie juhtedh aareh tsïengelen jïh pryöveboelhke ajve medtie akte aske sjïdti.</p>
<p><em type="bold">NUEPIE VÆJRANAMME ÅTNOSE </em>Aajkoe lea daam bïeljelimmiesysteemem lissiehtassine utnedh vijregiedtide. Giedtiejgujmie ektine bïeljelimmiesysteeme sæjhta jieniebidie dejstie laajrojste gaptjedh gusnie gellie kreekeplåavhkesimmieh Nöörjesne. Elektrovneles bïeljelimmie goh daate ij gåatomedajvem juekieh, jïh vaallah heaptojne sjïdth jeatjah vijride jallh almetjidie mah fealadieh. </p>
<p>Jis båatsoeburrieh maehtieh signaaledåastojh utnedh mejtie maehtieh jeatjah sijjide bïejedh, dellie maehtieh vuesiehtimmien gaavhtan dejtie geajnoej mietie bïejedh gosse krievvie edtja geajnoem rastah, aktede gåatomedajveste dan måbpan. Bïeljelimmiesysteeme mij bovtsese jåhta, maahta unnebe sjïehtedimmiejgujmie aaj jeatjah gåetiekreekide nuhtjedh mah leah gåatoemisnie miehtjesne giesege. Vuesiehtimmien gaavhtan gujht daejrebe gåatomekreekh tunelli sïjse vaedtsieh baahkes giesiebiejjiej, mestie plåavhkesimmievaahra sjædta dovne geajnoej jïh ruevtieraajroen mietie. Akte lissie darjome, mij vielie evtiedimmiebarkoem kreava, lea aktiviteetem aktede signaaledåastoejistie akten mobijle appese ektiedidh maam bïjlevuejijh maehtieh våålese veedtjedh.</p>
<p>Daan biejjien ij leah naan teknologeles vuekie mij maahta dåeriesmoeride kreekeplåavhkesimmiejgujmie giehpiedidh ruevtieraajroen jïh bovtsen gaskem Nöörjesne, jïh inhtse ij garre daelvieklijmesne. Mijjieh sjïehtedimmieh vuarjasjibie mijjen orre elektrovneles bïeljelimmiesysteemeste ruevtieraajrose (Hansen et al., 2019, Wagner et al., 2019). Jis aaj SIM-kåarhtem beaja gaajhkide signaaledåastoejidie dellie ruevtieraajroevuejije, jïh aaj båatsoeburrie, maahta tekstebïevnesem jallh bïeljelimmiem åadtjodh gosse akte kreeke lea signaaledåastojem aktiveradamme.</p>
<p>Akte jeatjah nuepie juktie åtnoem vijriedidh daehtie seedtije/dåastoje-systeemeste, lea kreekh damtijidh indivijdedaltesisnie. Dan åvteste fïerhte seedtije jïjtse sjïere ID:m åtna, maahta dam ID:m bïevnesidie ektiedidh kreeken aajhteren bïjre, kreeken aalteren jïh tjoelen bïjre jïh jeatjah daata kreeki bïjre. Goh hijven viehkievierhtie kreekeaajhterasse vïenhtebe båetijen aejkien maahta nuepie sjïdtedh aktem ellies krievviem seedtijebaantigujmie elmeste skannadidh viehkine signaaledåastojem dronese dibrehtidh (Aspholm &amp; Jørgensen, 2016).</p>
<p>Njealjede nuepie juktie daam teknologijem nuhtjedh lea jïjtsistie registreradimmie mij vuesehte mij mieside mij fïereguhten aaltose govlesåvva, gosse miesieh mearhkesje fïerhten jaepien. Dellie daerpies seedtije-/dåastojesysteemem ånnetji vielie evtiedidh.</p>
<p><em type="bold">KONKLUSJOVNE </em>Golme iktemierien pryöveboelhkh dehtie elektrovneles bovtsebïeljelimmiesysteemeste E6-geajnosne Saltoduottaren bijjelen vihteste systeeme dåajvoje nuepiem jïh jienebh åtnoesuerkieh åtna. Ij lij naan kreekh, seedtijinie jallh bielelen seedtijh, mah plåavhkesimmine jeemin teestelaajroen sisnjelen teesteboelhki tjïrrh, jaepiej 2018, 2019 jïh 2020, jïh daelie systeemem åtna goh hijven. Stoerre bueriedimmieh systeemesne dorjesovveme, men læjhkan daerpies vielie dokumentasjovnine dan teehpemeheerreden effekten bïjre, jïh åtnoejearsoesvoetem teestadidh guhkiem arktiske daelvietsiehkine, åvtelen maahta systeemem stuerebe produksjovnese bïejedh jïh dam maarhkedese luejhtedh. </p>
<p><em type="bold">REFERAANSH </em>Aspholm, P.E. &amp; Jørgensen, G.H.M., 2016. Kobling av RFID </p>
<p>NIBIO- <em type="bold">POP </em>6(31)2020 ISBN 978-82-17-02610-5 ISSN 2464-1170 </p>
<p>Faageredaktööre: Jo Jorem Aarseth Åejvieredaktööre: Per Stålnacke, dotkemedirektööre, NIBIO</p>
</body></document>
