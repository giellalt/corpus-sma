<document xml:lang="sma" id="no_id"><header><title>Lese og skrive</title><genre code="facta"/><author><unknown/></author><wordcount>738</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.learoevierhtieh.no/wips/1671438114</origFileName><parallel_text xml:lang="nob" location="604275145.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Lese og skrive</p>
<p>Logg inn i Learoevierhtieh</p>
<p>Gorredh gïelem</p>
<p type="title">Gaskedaltesen vuepsieh 5.-htie daltesistie – 7.-n daltesasse</p>
<p type="title">Goltelidh jih soptsestidh</p>
<p>Learohkh gelkieh njaalmeld gïelem övtiedidh, guktie maehtieh joekehth gïeletsiehkine jih joekehth barkemisnie gïelem utnedh. Learohkh gelkieh saemien lidteratuvren bïjre daejredh jih guktie saemiej båeries vaajesh soptsestieh.</p>
<p type="title">Lohkedh jih tjaeledh</p>
<p>Learohkh gelkieh jïjtsh tjaelemevuekieh övtiedidh jih nuepieh åadtjodh tjaaleld aamhtesh jih teeksth skreejreldahkine jih leahtine jïjtsh tjaeliemasse utnedh. Learohkh gelkieh tjaelemegïelen tseegkemem damtedh, jih gïelem maehtedh tjaeledh jih soptsestidh.</p>
<p type="title">Gïele- jih kultuvremaahtoe</p>
<p>Learohkh gelkieh jïjtsh gïelen jih gïele-övtiedimmien bïjre daejredh jih aavosne gïelese jïjtjetjirkemem damtedh gosse saemiestieh.</p>
<p type="title">Åejvietsiehkieh 5.-htie daltesistie – 7.-n daltesasse</p>
<p type="title">5. daltese</p>
<p type="title">Goltelidh jih soptsestidh</p>
<p><em type="italic">Lohkehtimmesne gelkieh learohkh </em></p>
<list><p type="listitem">Jïjtsh vuajnoeh jih mielh njaalmeld buektedh.</p>
<p type="listitem">Joekehth teeksth buektedh jih lierehtalledh vaajesh mubph soptsestidh.</p>
<p type="listitem">Goltelidh gosse båeries saemien lidteratuvreste luhkieh.</p>
<p type="listitem">Lierehtalledh giese joem lohkedh jih joekehthlaakan gïelem utnedh, voejngehtidh jih guedteles baakoeh åvtese buektedh.</p>
<p type="listitem">Vuejnedh jih digkiedidh guktie njaalmeld gielem jih redtien gïelem joekehth tsiehkine utnedh, v.g. digkiedimmesne, tsælloemisnie, nerrehtimmesne jih seamadimmesne.</p>
</list><p type="title">Lohkedh jih tjaeledh</p>
<p>Lohkehtimmesne gelkieh learohkh – baakoedåehkiejgujmie barkedh</p>
<list><p type="listitem">Lierehtalledh lohkedh jih daamts teeksth tjielkestidh.</p>
<p type="listitem">Barkedh tjaaleld saemiestimmieh joekehth dåastoejidie hammoedidh, v.g. byjjes jih siejhme prievieh jih lohkemelahtesh.</p>
<p type="listitem">Urrebi tjaeliji maana- jih noerelidteratuvrh lohkedh jih gåajhtsadidh guktie gærjide gieltegs darjoeh, lustem buektieh jih almetjh vuesiehtieh.</p>
<p type="listitem">Tjihtesh tjaeledh jih lyrigken vierhtiejgujmie barkedh.</p>
<p type="listitem">Tjaaleld buerkiestidh jih nimhtie vueptiestidh guktie maahta gïelem baakoeveeljeminie jih syntaksine jeatjahtehtedh.</p>
<p type="listitem">Lierehtalledh baakoe- jih bihkehtsgærjah utnedh, saerniestimmieh ohtsedidh.</p>
<p type="listitem">Tjaaleld aamhtesidie jïjtsh vuajnoen mietie lahtestidh.</p>
<p type="listitem">Teekstegietedallemem utnedh jih sjiehteles daataprogrammh joekehth teekstebarkojne.</p>
</list><p type="title">Gïele- jih kultuvremaahtoe</p>
<p>Lohkehtimmesne gelkieh learohkh</p>
<list><p type="listitem">Vearbesyjjehtimmesne diftångemålsoeminie jih vokaale-jeatjahtehtieminie barkedh.</p>
<p type="listitem">Programmh maajh-vååjnesisnie jih raadijovesne vierhtiedidh.</p>
<p type="listitem">Gïelem joekehth gïeletsiehkine giehtjedidh jih mohtedidh.</p>
<p type="listitem">Giehtjedidh guktie muvhtene saemien raajesetseegkemisnie, jih tjaaleld jih njaalmeld jiehtegh mohtedidh.</p>
<p type="listitem">Soptsestidh guktie joekehth vaajesh jih soptsesh saemien dajvine leah sjidteme.</p>
</list><p type="title">6. daltese</p>
<p type="title">Goltelidh jih soptsestidh</p>
<p>Lohkehtimmesne gelkieh learohkh</p>
<list><p type="listitem">Goltelidh gosse gie joem vaajesh jih gærjah låhka jih joekehth smaareh-tjiertigujmie jïjtsh dajvesne åahpenidh.</p>
<p type="listitem">Lierehtalledh joekehth gïeletsiehkine gïelem utnedh.</p>
<p type="listitem">Lierehtalledh beajjetje aamhtesi bïjre digkiedidh jih jïjtsh vuajnoeh tjilkedh jih buektedh.</p>
<p type="listitem">Jïjtsh vuajnoeh nænnoes-laakan tjilkedh.</p>
<p type="listitem">Dååjrehtalledh joekehth teeksth stuerebe dåehkien uvte buektedh.</p>
<p type="listitem">Voengen almetji luvnie minnedh jih sjïere sae mien sijjienommigujmie åahpenidh guktie eatnemem joekehthlaakan moenedh (biegke, vearolde, lopme j.j.)</p>
</list><p type="title">Lohkedh jih tjaeledh</p>
<p>Lohkehtimmesne gelkieh learohkh</p>
<list><p type="listitem">Barkedh guktie åenehks vaajesh darjodh.</p>
<p type="listitem">Barkedh guktie tjaaleld aamhtesidie lahtestidh.</p>
<p type="listitem">Teeksth joekehth sjaangerinie tjaeledh (vaajesh, referaath, raabporth j.j.).</p>
<p type="listitem">Teeksten sisveginie barkedh, eajhnijste ellies dorjesasse, jih lierehtalledh hijven-laakan moenedh jallh laejhtedh.</p>
<p type="listitem">Teeksth joekehth sjaangerinie nuerebe Nöörjen tjaeliejijstie lohkedh. Jïjtjh edtjieh gærjah jih teeksth veeljedh, jih nuepiem åadtjodh gærjah lohkedh guktie sijhtieh (lohkemeprosjeekte).</p>
<p type="listitem">Misse joem joekehth teeksth darjodh.</p>
<p type="listitem">Baakoe- jih bihkehtsgærjah jïjtsh teekstebarkose utnedh.</p>
<p type="listitem">Teekstegietedallemem jih elektronigke baakoegærjam jïjtsh barkose utnedh jih dååjrehtalledh guktie e-mailem seedtedh.</p>
<p type="listitem">Klaasse- jallh skuvleplaeriebarkose daatamaasjinam jih multimeedijah utnedh</p>
</list><p type="title">Gïele- jih kultuvremaahtoe</p>
<p>Lohkehtimmesne gelkieh learohkh</p>
<list><p type="listitem">Baakoedåehkiejgujmie barkedh, vearbe- jih novmenesyjjehtimmesne diftångemålsomi jih vokaale-jeatjahtehtemigujmie.</p>
<p type="listitem">Giehtjedidh mij lea saemien jih daaroen gïeline seamma jih joekehth.</p>
<p type="listitem">Voenges dajven vaajesh jih soptsesh tjöönghkedh jih sjïere öörnedh.</p>
<p type="listitem">Såemies njaalmeld sjaangerinie joekehth vierhtiej bïjre digkiedidh, v.g. buerkiestimmine jih goerehtimmine.</p>
<p type="listitem">Digkiedidh guktie bielietjaaleld teekstide hijven-laakan lahtestidh.</p>
<p type="listitem">Lïeredh guktie gïele joekehth tsiehkine, tijjine jih sijjine molsehth sjædta, jih gåajhtsadidh mij saemien smaareh-tjiertine jih sosiolektine sjïere.</p>
<p type="listitem">Draamateeksten lahtesi jih joekehth dåemiedimmiejgujmie barkedh, gïele-åtnoem jih redtiegïelem vierhtiedidh jih dååjrehtalledh daamts tjåenieh utnedh.</p>
<p type="listitem">Soptsestalledh mij njaalmeld buektemem hijven dorje, jih dam gïelem vierhtiedidh mejnie diejveldieh</p>
</list><p type="title">7. daltese</p>
<p type="title">Goltelidh jih soptsestidh</p>
<p>Lohkehtimmesne gelkieh learohkh</p>
<list><p type="listitem">Joekehth saemien gïelide goltelidh, v.g maajhvååjnesisnie jih raadijovesne.</p>
<p type="listitem">Barkedh guktie teekstebuektemem lahtestidh.</p>
<p type="listitem">Gïelh jih gïelemaahtoeh darjomen vieken utnedh, v.g. teaterisnie jih revyjisnie.</p>
<p type="listitem">Dååjrehtalledh tjåanghkojne jih digkiedimmine doestedh maam jiehtedh, jeatjabidie goltelidh, jïjtsh vuajnoeh buektedh jih man åvteste.</p>
</list><p type="title">Lohkedh jih tjaeledh</p>
<p>Lohkehtimmesne gelkieh learohkh</p>
<list><p type="listitem">Lierehtalledh åenehks vaajesh tjaeledh.</p>
<p type="listitem">Barkedh guktie tjaaleld barkojne jïjtsh vuajnoem vuesiehtidh.</p>
<p type="listitem">Joekehth teeksth lohkedh, v.g. setnies aamhtesh, bihkedimmieh, plaerieh jih kaarhth.</p>
<p type="listitem">Teekstegietedallemem, elektronigke baakoegærjam jih elektronigke påastem utnedh guktie jeatjah saemien learohkigujmie jeatjah laantijste gaskesadtedh.</p>
<p type="listitem">Barkedh guktie joekehth vuesiehtimmide teeksth tjaeledh, v.g. buerkiestimmide, håalemidie.</p>
<p type="listitem">Sjiehteles lahtesen vieken teekstese viehkiem åadtjodh tjaelemem övtiedidh. Learohkh edtjieh eensi-laakan teekstine barkedh aarebi goh seedtesåvva, guktie tjaeledh, gusnie tjaelemevæhtah jih guktie ikte bïejedh.</p>
<p type="listitem">Jaksoes byjjes gmrjagåetine åahpenidh jih jïjtjh faagegærjah jih heevehts-lidteratuvren gærjah ohtsedidh mah sijhtieh lohkedh.</p>
</list><p>Gærjasaerniestimmiem edtjieh tjaeledh</p>
<p type="title">Gïele- jih kultuvremaahtoe</p>
<p>Lohkehtimmesne gelkieh learohkh</p>
<list><p type="listitem">Novmeni diftångemålsomi jih vokaale-jeahtjahtehtemigujmie barkedh.</p>
<p type="listitem">Baakoedåehkiejgujmie jih daamts raajeseraajojne barkedh.</p>
<p type="listitem">Joekehth saemien smaareh-tjierth giehtjedidh.</p>
<p type="listitem">Åahpenidh guktie gïele lea åvtanamme.</p>
<p type="listitem">Joekehth meedijavierhtiejgujmie barkedh, v.g. jielijeguvvieh, raadijove jih maajh-vååjnese.</p>
<p type="listitem">Vielie lïeredh guktie gïele jih tsiehkieh veadtaldihkie jih guktie gïele-åtnoe byjjes jih siejhme tsiehkine.</p>
<p type="listitem">Voenges tjaelijh ohtsedidh jih goerehtidh maam leah tjaaleme.</p>
</list><p xml:lang="nob">Fylkesmannen i Nordland © 2005 - Design og løsning © Seria</p>
</body></document>
