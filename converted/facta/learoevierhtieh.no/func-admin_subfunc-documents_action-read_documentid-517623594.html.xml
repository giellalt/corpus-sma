<document xml:lang="sma" id="no_id"><header><title>Learoevierhtieh</title><genre code="facta"/><author><unknown/></author><wordcount>194</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.learoevierhtieh.no/custom/learoevierhtieh2.no/?func=admin&amp;subfunc=documents&amp;action=read&amp;documentId=517623594</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob"><em type="bold">Innlogging: </em></p>
<p xml:lang="nob">-</p>
<p xml:lang="nob">Logg inn</p>
<p type="title">Maam edtjijibie darjodh</p>
<p>Maam edtjibie daen biejjien darjodh? - lohkehtæjja gihtjie goh gaajhkh learohkh tjihkedamme.</p>
<p>-	Saemien boelhkem boy edtjimh aelkedh lohkedh, - akte learoehkijstie jeahta.</p>
<p>-	Jaavoe, - jih maam edtjibie vielie darjodh?</p>
<p>-	Aelkedh hov edtjimh tjaeledh aaj, - mubpie jis jeahta.</p>
<p>-	Daanbeajjetje leaksoeb lidie dorjeme? - lohkehtæjja viht gihtjie.</p>
<p>-	Ijje, im leah manne asteme tjaelemebarkoem darjodh - akte learohke jeahta.</p>
<p>-	Idtjih asth lohkedh gænnab?</p>
<p>-	Nov leam maaje ånnetji lohkestamme, mohte im daejrieh mejtie reaktoe sjædta gosse edtjem oktegh lohkedh.</p>
<p>-	Guarkam gujht, - lohkehtæjja jeahta.</p>
<p>-	Guktie darhke dijjieh jeatjebh darjoejidie gosse lohkidie?</p>
<p>Jijnjh gieth vearoeldasse.</p>
<p>-	Datne Åvla, gie datnem goltele gosse lohkh?</p>
<p>-	Aajja hov mannem stillie sutnjien lohkedh. Jeahta luste goltelidh.</p>
<p>-	Piere, giese darhke datne jis lohkh?</p>
<p>-	Ij gie asth mannem goltelidh gosse edtjem lohkedh.</p>
<p>-	Guktie darhke darjoeh?</p>
<p>-	Manne båeries Tjaarkem stillem edtja tjihkedidh. Dihte ojhte båata mov baalte tjihkede jih goltele gosse manne</p>
<p>lohkem. Daelie iktesth båata gosse vuajna manne gærjam vaaltam, jih jis im manne tjamki lohkh, dellie munnjien håhta.</p>
<p>- Dagkerem bienjem lin gaajhkh learohkh byøreme utnedh, lohkehtæjja oktegimsie ussjede.</p>
<p xml:lang="nob">[Last ned fil]</p>
</body></document>
