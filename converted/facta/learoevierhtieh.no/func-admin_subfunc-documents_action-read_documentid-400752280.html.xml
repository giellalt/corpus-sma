<document xml:lang="sma" id="no_id"><header><title>Learoevierhtieh</title><genre code="facta"/><author><unknown/></author><wordcount>233</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.learoevierhtieh.no/custom/learoevierhtieh2.no/?func=admin&amp;subfunc=documents&amp;action=read&amp;documentId=400752280</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob"><em type="bold">Innlogging: </em></p>
<p xml:lang="nob">-</p>
<p xml:lang="nob">Logg inn</p>
<p type="title">Båavjoeminie</p>
<p>Aah dellie dle tjaktje lea båetieminie, aahka jeahta.</p>
<p>Guktie dam daajrah?   Søøfe gihtjie.</p>
<p>Vuajnam kraesieh leah dle båavjoeminie, aahka jeahta.</p>
<p>Ij leah amma annje gaajhkh kraesieh bååvjeme, Søøfe jeahta. Vuartesjh, daagkoe jijnjh kruana kraesieh! Jih ij hov annje boelteste vååjnh tjaktje, lasth annje kruana.</p>
<p>Nov sån lea jienehke laste kruana, mohte gelliem lehkiem hov Iea</p>
<p>aalkeme vyskedidh, aahka jeahta.</p>
<p>Im manne annje sijhth vuejnedh tjaktje båata, Søøfe jeahta. Tjaktjege dan jijnje darjodh. Dellie tjoveribie sirvide ohtsedidh, tjøønghkedh jih</p>
<p>gåetide vuejiehtidh. Dah jis gisesne dan gedtie sjidteme, tjoeveribie guhkiem daamhkodh aerebi goh gåetide buektiehtibie. Jih dellie</p>
<p>tjoeveribie bietskiedidh, dellie viht aaj gæmhpome sjædta aerebi goh</p>
<p>dejnie barkojne galhkajibie.</p>
<p>Nåå, giesege hov aaj fuehpie, jillhtsh ij leah gaajhkide mijjide.</p>
<p>Aehtjie gon viellese hov dam fuehpie gosse edtjijægan miesieh</p>
<p>mearhkodh. Manne åadtjoem vaaran dåeriedidh, jih dihte barre luste.</p>
<p>Tjaktjege sarvah aelkieh gåaljodh, dan måarehke vååjnoeh, manne dejstie</p>
<p>barre billem.</p>
<p>Govlh, tjidtjie gylje! Onnevielle njæjhkoeminie, vaarrh amma viehkehth, vuajnah hov tjidtjie vaarjoeh gåvnjoeminie.</p>
<p>Manne sijhtem vaarjoeh gåvnjodh. Tjidtjie maahta onneviellem</p>
<p>vaeltedh laavkodh.</p>
<p>Såvnjoeh amma saedtieh gåptoste jis. Mejnie datne jis teekseme?</p>
<p>Manne aajjam viehkiehtamme gierkieh bååvhkeme!</p>
<p>Jih maam edtji dle aajja dej jis gierkiej gujmie?</p>
<p>Johketjebealam edtja bertedh jih darhvedh olles muerjielaante gæbpoeh gosse tjaktjeebrieh båetieh, hov jeahta.</p>
<p>Guktie amma, aahka jis tjearoeminie?</p>
<p>Ijje, daah kroenesaath hov naemhtie, gosse edtja joptsese tsaatsedh,</p>
<p>dellie dan veaksehke roenge guktie tjelmieh gikngieldieh.</p>
<p xml:lang="nob">[Last ned fil]</p>
</body></document>
