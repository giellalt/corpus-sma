<document xml:lang="sma" id="no_id"><header><title>Learoevierhtieh</title><genre code="facta"/><author><unknown/></author><wordcount>126</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.learoevierhtieh.no/custom/learoevierhtieh2.no/?func=admin&amp;subfunc=documents&amp;action=read&amp;documentId=963408827</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob"><em type="bold">Innlogging: </em></p>
<p xml:lang="nob">-</p>
<p xml:lang="nob">Logg inn</p>
<p type="title">Vielle Staate</p>
<p>Datne stoerre veaksehke</p>
<p>manne onne viesjies.</p>
<p>Dov jijnjh viehkiehtæjjah</p>
<p>Mov barre biegke.</p>
<p>Mov eatnamasse båatah</p>
<p>ih luhpiem gihtjh.</p>
<p>Deadtah gaajhkem mij eejles</p>
<p>juhkoe dov åssjalommesh</p>
<p>eah leah seamma goh mov</p>
<p>guktie ih daejrieh</p>
<p>ij guhte leah leereme</p>
<p>jih dam maam ij almetje daejrieh</p>
<p>ij dam maehtieh lieredh</p>
<p>gænnah</p>
<p>Dov dan ryøgkehke giele</p>
<p>manne im mahte govlh</p>
<p>nimhtie dam daelie</p>
<p>dov gieline gæljoem</p>
<p>juktie dov stoerre soejvene</p>
<p>lea hapkelamme gaajhkem</p>
<p>mij mov</p>
<p>guktie im mahte mujhtieh</p>
<p>maam aahtjeme munnjien</p>
<p>leeri</p>
<p>Mohte dihte onne beetsuve</p>
<p>lea veaksehke</p>
<p>dan lea stoerre faamoe</p>
<p>guktie daelie mov biegke</p>
<p>dov soejvenem daestie</p>
<p>båssole</p>
<p>jih jirreden edtjem viht maehtedh</p>
<p>jijtjemen maadtojne nåaledh</p>
<p>Juhkoe mov lea daelie maahtoe</p>
<p>dov jis ij destie mij.</p>
<p>Dåjjen Pååle</p>
<p xml:lang="nob">[Last ned fil]</p>
</body></document>
