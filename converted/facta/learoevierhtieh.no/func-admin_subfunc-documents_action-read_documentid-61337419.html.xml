<document xml:lang="sma" id="no_id"><header><title>Learoevierhtieh</title><genre code="facta"/><author><unknown/></author><wordcount>195</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.learoevierhtieh.no/custom/learoevierhtieh2.no/?func=admin&amp;subfunc=documents&amp;action=read&amp;documentId=61337419</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob"><em type="bold">Innlogging: </em></p>
<p xml:lang="nob">-</p>
<p xml:lang="nob">Logg inn</p>
<p type="title">Guessie båata</p>
<p>Buerie biejjie!</p>
<p>Buerie buerie!  Buerie biejjie! (guessie gietem geelkie)</p>
<p>Buaregh! - Mov nomme Noerhtevaerien Næjla.</p>
<p>Buaregh buaregh! Manne jis Åarjelhloekten Piere.</p>
<p>Guessie:	Daesnie bist Laaranelkien Jåvva gonnoeh Læjsah årroeminie?</p>
<p>Piere:	Javvoe. Dah mov aehtjie gon tjidtjieh.</p>
<p>Næjla:	Dellie leam manne dov jyøne.</p>
<p>Piere:	(gietem viht geelkie) Buaregh jyøne, jih bøørest!</p>
<p>Næjla:	Gæjhtoe neapede!</p>
<p>Piere:	Båeth amma gåatan!</p>
<p>(jyønetje guaktah gåatan vaedtsiejægan)</p>
<p>(gåetesne)</p>
<p>Piere:	Vuajnah amma tjihkedh jyøne! (vuesehte gosse)</p>
<p>Næjla:	Gusnie dellie aehtjie gonnoeh tjidtjieh jis?</p>
<p>Piere:	Dah amma daen aereden varki staarese vøølkigan.</p>
<p>(mæjjesje) Aehtjie edtja orre bijlem åestedh!</p>
<p>Åå jemmede! Dellie dån datne aaj dejnie åadtjoeh vuejedh?</p>
<p>(ij daejrieh guktie edtja) Ijje, im manne annje</p>
<p>maehtieh bijlem vuejedh. Im åadtjoeh gænnah.</p>
<p>(våålese vuartesje)</p>
<p>Næjla:	Guktie amma nimhtie jis?</p>
<p>Datne dån lih maahteme aehtjiem viehkiehtidh vuejedh.</p>
<p>Piere:	(jyønebasse vuartesje - føørhkede) Ijje, manne hov jællan luhkieguektien jaepien</p>
<p>båeries.</p>
<p>Næjla:	Ih dån leah amma! Dan stoerre jih dle jællan luhkieguektien jaepien båeries?</p>
<p>Manne vuajnam veaksehke leah gujht aaj. Båeth, jyøne åådtje dabtedh man veaksehke datne.</p>
<p>(jyønetje guaktah buertien bealese tjihkedægan edtjægan vuejnedh gåabpan veaksahkommes giete, ij gåabpa govlh okse rihpeste jih aehtjie gon tjidtjieh tjåadtjoeminie vuartesjeminie)</p>
<p xml:lang="nob">[Last ned fil]</p>
</body></document>
