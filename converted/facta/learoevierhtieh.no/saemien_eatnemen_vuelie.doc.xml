<document xml:lang="sma" id="no_id"><header><title> 
Firmanavn
</title><genre code="facta"/><author><unknown/></author><wordcount>147</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sma"/></multilingual><origFileName>http://www.learoevierhtieh.no/custom/learoevierhtieh.no/admin/files/1397745776/Saemien_eatnemen_vuelie.doc</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Saemien eatnemen vuelie </em></p>
<p><em type="bold">Noerhtenaestiej gijken nueliem </em></p>
<p>Soejmi saemielaante jæjhta</p>
<p>Vaerieh vaeriej duekieh vååjnoeh,</p>
<p>Jaevrieh jaevriej dubpielisnie.</p>
<p>Elmien vööste vaartoeh,aesieh</p>
<p>Lokngesieh jih vitnededtieh.</p>
<p>Johkh jih skåakh jis bursieh,</p>
<p>Sjuvvieh,</p>
<p>Kraevies praare baektienjuanah</p>
<p>Saelhtietjaetsiem dåastoehtieh.</p>
<p>Garre daelvien biegke, baajkoe,</p>
<p>Værtoe, væhtjedh,vesties hovme.</p>
<p>Saemien såelien gåetiedajveh</p>
<p>Darhke saemien vaajmoen lihke.</p>
<p>Fealadæjjan baalkah tjuvkieh,</p>
<p>Aske,goeksegh,naestieh gijhkieh.</p>
<p>Stråmhpoej sisnie govoe råavka,</p>
<p>Johke sjåvva, baaroeh bursieh,</p>
<p>Gierehtsh daelvie-balkine.</p>
<p>Gosse giesiebiejjie guaka,</p>
<p>Vaerieh, vaartoeh, aelhtiegadtieh.</p>
<p>Göölijh gullieklienjedahken</p>
<p>Soejmi saelhtieh,sovvenh suvkieh.</p>
<p>Tjaebpies tjaetsieledtieh klienjieh,</p>
<p>Johkh goh silpejeanoeh vååjnoeh.</p>
<p>Staahkoeh vååjnoeh,aajroeh gijkieh.</p>
<p>Alemtjh laavloeh vuelkieh sovken,</p>
<p>Garseraejkiem,sovvenh,johkh.</p>
<p>Saemielaanten såelij maadtoe</p>
<p>Jijnjem ååjseme dan guhkiem.</p>
<p>Tjuvrieh,vesties gærroedæjjah,</p>
<p>faelskies skaehtie-kriebpesjæjjah.</p>
<p>Aavodh,-raeffien roehtsen dålle!</p>
<p>Idtjin saemieh gåessie dåaroeh</p>
<p>Ij leah gåessie saemiej luvnie</p>
<p>Viellen virre varrteme.</p>
<p>Maadtoen vieksiesvoeten gaavhtan</p>
<p>Vesties vuekie tjoeveri tjijtedh.</p>
<p>Mijjieh dovne vuastalibie,dejtie</p>
<p>Gieh edtjieh mijjem dibledh.</p>
<p>Biejjien baerniej vieksies maadtoe!</p>
<p>Ih galhkh gåessie ååjsehtalledh</p>
<p>Gosse gielem buektehth geehtedh,</p>
<p>Aahkaj ajjaj baakoeh mujhtedh:</p>
<p>Saemien dajveh saemide</p>
</body></document>
