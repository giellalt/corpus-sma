<document xml:lang="sma" id="no_id"><header><title/><genre code="facta"/><author><unknown/></author><wordcount>6278</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.calliidlagadus.org/govat/doc/joatkkaskuvlladassi_mattasamegillii.jpg.pdf</origFileName><parallel_text xml:lang="sme" location="davvisamegillii_joatkkaskuvlla_dassi.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Aalkoe</p>
<p><em type="bold">Måantan skïereden 14. biejjien lea stoerredigkie‐jïh saemiedigkieveeljeme. Jïjnjh tjïeltine dah veeljemegåetieh aaj gaahpode aejlegen, skïereden 13. biejjien. Mejtie datne leah aktede dejstie mij edtja tjaatsestimmieleahpam veeljemegeegken sijse biejedh dan ellen voestes aejkien? </em>Maahta geerve årrodh krirriem veeljedh. Muvhtine datne sïemes naan åssjalommi bïjre, bene ov‐geahpan jeatjabinie. Datne gujht daamtaj veeljh dan krærran tjaatsestidh mejnie jeanatjommes sïemes. Gosse datne leah meatan veeljemisnie, dov akte sjïere nuepie meatan årrodh moenedh guktie Nøørje edtja jïjtjemse evtiedidh dejnie minngebe njieljie jaepine. Dïhte åssjaldahke daejnie veeljemegærjetjinie lea bïevnesh vedtedh dan nøørjen demokratijen bïjre, jïh dov nuepieh sjyøhtehke aamhtesinie tsevtsiehtidh. Vuartesjh veelelaakan plaerine jïh jeatjah meedijinie veeljemeræjhtosne! Buerie veeljeme! </p>
<p><em type="bold">Guktie sjædta? Stoerredigkieveeljemen mænnan 2005 Nøørje dam voestes jienebelåhkoereerenassem åadtjoeji – akte reerenasse jienebelåhkojne Stoerredigkesne ‐ mænngan 1985. Barkoekrirrie, goh aarebi ij gåessie lij meatan orreme naan reerenasselaavenjostosne, veelji reerenassem øørnedh ektine Sosialisteles Gårroehkrirrine jïh Gaskoekrirrine. </em>Juktie akte jienebelåhkoereerenasse dåarjelimmiem åtna vielie enn aktem lehkiem dejstie stoerredigkietjirkijijstie, maahta – jis reerenassekrirrieh eah ovgeahpan sjïdth – amma darjodh maam jïjtje sæjhta; gaajhkh aamhtesh mejtie raereste jååhkesjimmiem åadtjoeh Stoerredigkesne. Akte jienebelåhkoereerenasse tjuara badth læjhkan krøøhkestidh maam dah jeatjah krirrieh vïenhtieh. <em type="bold">STOERREDIGKIE TSEVTSIEHTIMMIEFAAMOEM ÅTNA </em>Einar Gerhardsen, mij lij Barkoekrirrien jienebelåhkoereerenassi åvtehke gellie jaepieh, naemhtie tjeeli gærjesne <em type="italic">I medgang og motgang. Erindringer 1955‐65 </em>(Tiden Norsk Forlag 1972): <span type="quote" xml:lang="nob">«Som regel vil Stortinget, både av politiske og praktiske grunner, i store trekk følge regjeringens opplegg. Dette betyr ikke at Stortinget har liten reell innfl ytelse. De som tror det, tar feil. Enhver regjering vil allerede under arbeidet med de forskjellige sakene måtte tenke på Stortinget og dets holdning.»</span> Ij leah læjhkan naan juerie Stoerredigkie faagkan stuerebe faamoem åtna gosse reerenasse lea unnebelåhkosne. Daan biejjien ij guhte daejrieh mejtie mijjieh åadtjobe aktem jienebe‐ jallh unnebelåhkoereerenassem veeljemen mænngan skïereden 14. b. Dïhte lea jearohks gieh Stoerredægkan veeljesuvvieh, jïh mejtie dah krirrieh buektiehtieh laavenjostedh dej joekehts reerenassealternatijvi bïjre. </p>
<p><em type="bold">Vihkeles veeljeme </em>Såemies jeahta dah politihkeles krirrieh Nøørjesne leah dan plearoeh guktie Nøørje sæjhta <span type="quote">”jåerhkedh goh aarebi”</span>, mahte saaht gie stuvrie. Gosse vierteste jïjnjh jeatjah laantigujmie dellie reaktoe jiehtedh nøørjen krirrieh leah naa plearoeh, bene gååvnese aaj joekoen joekehts vuajnoeh jïjnjh vihkeles aamhtesi bïjre. Dan sjiekenisnie akte stoerredigkieveeljeme sæjhta vihkeles årrodh Nøørjen båetije biejjide. Gosse mijjieh faahkebe skïereden 15 b., gosse dah veeljijh leah sijjen mïelh jeahteme, daejrebe gieh veeljemem <span type="quote" xml:lang="fao">”vitnin”</span> jïh <span type="quote" xml:lang="smn">”teehpin”</span>. Mejtie daejrebe aaj gie reerenassefaamoem åådtje, bene ij leah seekere – daamtaj dah reerenasserååresjimmieh gellie biejjieh vaesieh. <em type="bold">BARKOEH: </em>1. Meedijinie soptseste daamtaj ovmessie reerenassealternatijvi bïjre. Mah alternatijvh daelie neebnie? Digkedh mij krirride/mah krirrieh dijjieh vïenhtede sæjhta/sïjhtieh reerenassem øørnedh veeljemen mænngan. 2. Sïjhtede aktem jienebe‐jallh unnebelåhkoereerenassem veeljemen mænngan? Digkedh aevhkieh jïh heaptoeh gåabpagidie reerenassesåarhtide. 3. Lohkh åvtehketjaalegem aktene plaeresne dan minngemes våhkoen veeljemen åvtelen. Plaerie pryøvoe veeljemen illedahkem mievriestidh ? </p>
<p xml:lang="deu"><em type="bold">GIE </em></p>
<p xml:lang="vep"><em type="bold">STAATENMINISTERE </em></p>
<p xml:lang="vep"><em type="bold">NØØRJESNE </em></p>
<p xml:lang="vep"><em type="bold">SJÆDTA? </em></p>
<p><em type="bold">Barkoekrirrie Åvtehke: Jens Stoltenberg </em>http://www.dna.no </p>
<p>Hijven Nøørjesne veasodh. Mijjen vuekie skaepiedidh, juekedh jïh veasodh dorje guktie jeanatjommesinie mijjine hijven. Bene mijjen uvte jïjnjh barkoeh. Dïhte gaskenasjovnale øøkonomeles vaahra dorje guktie jienebh tjuerieh barkoste eejehtidh jallh barkoem dessieh. Skiemtjegåetieh jïh voeresehokse tjuerieh buerebe sjïdtedh. Dah learohkh tjuerieh vielie maahtoem skuvlesne åadtjodh. Dah dåeriesmoerh mah veartenen øøkonomije mijjem dåårrehtieh leah eajhnaj gaavhtan sjïdteme jïh dan åvteste dïhte politihkeles stuvreme gååvnese. Bene dah dåeriesmoerh tjoerebe loetedidh ektievoetine jïh joekedimmine. Ij privatiseredh, ij skaehtiem geahpoedidh dejtie mah nuekies utnieh aarebistie, ij barkiji reaktah måakoedidh jallh almetji øøkonomijem daajesjidh. Ibie edtjh mijjen jearsoesvoetine saaht guktie darjodh. Garre ektievoeth jïh reakta joekedimmie leah dorjeme guktie Nøørjesne hijven veasodh. Dan åvteste maehtebe buerebelaakan jeatjabistie dam vaahram gietedidh. Mijjieh sïjhtebe orrestidh jïh bueriedidh dam nøørjen siebriedahkemaallem aaj jaepine åvtese. Njieljie jaepieh libie barkeme Nøørjem bueriedidh. Mijjieh jïjnjem dorjeme. Bene jïjnje aajmene. Mijjieh sïjhtebe barkoenamhtahvoeten vøøste gæmhpodh. Mijjieh sïjhtebe eadtjohke årrodh jielemem viehkiehtidh, jïh mijjieh sïjhtebe skuvlh jïh geajnoeh bueriedidh. Dah mah barkoem dessieh tjuerieh varke nuepiem åadtjodh barkose vihth båetedh. Mijjieh sïjhtebe ektievoeten åvteste barkedh. Mijjieh sïjhtebe vielie maahtoem skuvline utnedh. Jis skiemtjine sjïdth, edtjh daejredh datne varki sujhtemen åadtjoeh. Mijjieh daarpesjibie jienebh skiemtjegåetiesijjieh. Jïh mijjieh tjoerebe klijman åvteste tjarki gæmhpodh. Jis edtjebe dam buektiehtidh, daarpesjibie aktem nænnoes jïh tjielke stuvremem Nøørjesne. Jïh mijjieh vielie ektievoetem daarpesjibie – ij vaenebe. Dellie daarpesjibie dejtie meatan utnedh mah sïjhtieh ektievoetem dåarjelidh Nøørjem sagki buerebe darjodh.</p>
<p><em type="bold">Fremskritts‐krirrie Åvtehke: Siv Jensen </em>http://www.frp.no </p>
<p>Fremskritts‐krirrie dam sjïere almetjen jïjtjeraarehkevoetem geehtie. Dejnie ussjedibie datne edtjh åadtjodh moenedh vielie jïjtse baalhkan bïjre, edtjh åadtjodh skuvlem veeljedh jallh veeljedh gie edtja datnem viehkiehtidh gosse datne båeries sjïdth. Unnebe skaehtieh jïh maaksoeh leah vihkeles FrK’an. Tjuara aktem ektiedimmiem årrodh gaskem maam almetjh maeksieh, jïh maam dah bååstede åadtjoeh goh dienesjh dehtie byøgkelistie. Daan beajjetje lïevlies skaehtieh jïh maaksoeh dov nuepiem gaertjedieh jïjtse moenedh maam edtjh veeljedh. FrK sæjhta aktem buerebe skuvlem gusnie kvalitete lea åvtene jïh gusnie maahta jïjtje veeljedh. Mijjieh sïjhtebe lohkehtæjjaj maahtoem nænnoestidh, lohkehtæjjavuarjasjimmine aelkedh, jïh baalte‐ gïeleøøhpehtimmiem edtja åadtjodh jïjtje veeljedh. Lissine FrK veanhta edtja vaenebe teorijem jïh vielie haarjanimmiem årrodh barkoeøøhpehtimmesne. FrK sæjhta skiemtjegåetieøøkonomijem jïh voeresehoksem nænnoestidh guktie voeresh jïh dah mah sujhtemem daarpesjieh aktem seamma hijven faaleldahkem åadtjoeh saaht gusnie dah årroeminie laantesne. Mijjieh sïjhtebe aktem vielie reaktoe justisepolitihkem. Mijjieh sïjhtebe dïhte faangkegåetiejaepie edtja seamma guhkies årrodh goh akte siejhme jaepie, jïh dah mah dåapmem åadtjoeh edtjieh abpe dåapmem faangkegåetesne tjahkasjidh. Nøørjen joekoen stoerre åljavierhtiem byøroe nuhtjedh eensi skåårvemh darjodh båetije biejjide, ij ajve aaksjah åestedh. FrK veanhta staate byøroe nuhtjedh vielie destie mij bæjjan åljafoenteste sjædta edtja dam infrastruktuvrem bueriedidh, naemhtie goh jienebh valkesejearsoes jïh byjresevietseles geajnoeh. Fremskritts‐krirrie aktem striengkiesåbpoe sijsefeelemepolitihkem kreava gusnie striengkiesåbpoe krievemh beaja dejtie mah luhpiem åadtjoeh Nøørjesne årrodh. Tjuara gaertjiedidh man gellie sijsefeelijh edtja årrodh, guktie dïhte sjïehtedimmie buerebe sjædta.</p>
<p><em type="bold">Åelkies Åvtehke: Erna Solberg </em>http://www.hoyre.no Åelkies akte konservatijves krirrie mij barka edtja dej sjïere almetji jïjtjeraarehkevoetem nænnoestidh jïh politihkeri jïh åejvieladtjebarkiji faamoem vaeniedidh. Åelkiesen vuepsie lea akte siebriedahke gusnie nuepieh gaajhkesidie gååvnesieh. Daan biejjien akte learohke vijhte learohkijstie skuvlem orrije bielelen liereme eensilaakan lohkedh, tjaeledh jïh ryøknedh. Daate dejtie nuepide gaertjede siebriedahkesne meatan årrodh, øøhpehtimmiem vaeltedh jïh barkedh. Åelkies sæjhta aktem skuvlem utnedh mij maahtoem jïh vihkeles maadthdaajroem dåarjele. Daan biejjien 750 000 nøørjen almetjh 18 jïh 67 jaepiej gaskem tjuerieh tjirkemebeetnegh jallh sosijaleviehkiem utnedh. Ååpsen daamtaj dïhte nuepie nåakebe sjædta aktem ræjhkoes jieledem jieledh. Joekoen jïjnjesh dovne maehtieh jïh sïjhtieh meatan årrodh jis dejtie tsiehkide buerebelaakan sjïehteladta. Åelkies sæjhta aktem orre nuepiem dejtie mah barkoejieleden ålkolen gahtjeme. Gellie private jïh fuelhkie‐eekeldh giehteldimmieh Nøørjem nænnoesåbpoe darjoeh, jïh dejtie båetije biejjiej jielemevuekide nænnostieh. Åelkies sæjhta aktem skaehtiepolitihkem mij barkojde tjirkie, jïh guktie dorje hijven beetnegi gaavhtan orre giehteldimmiejgujmie aelkedh. Dïhte skaehtiedaltese fer stoerre gosse akte njieljiste mij tjirkemebeetnegijstie vyøse, sæjhta beetnegh teehpedh jis aalka barkedh. Edtja dienesjidh barkedh, jïh Åelkies sæjhta skaehtiem vaeniedidh gaajhkide baalhkadåehkide. Stoltenbergreerenassine dellie jienebh vuertieminie sujhtemem åadtjodh enn aarebi‐ daan biejjien njealjehts millijovnh almetjh vuertieminie sujhtemem åadtjodh. Åelkies sæjhta åejvieladtjebarkijidie vaeniedidh jïh private åtnose vaeltedh edtja vaeniedidh dejtie mah sujhtemem vuertieminie. Kriminalitete lissehte dovne stoerrestaarine jïh jïjnjh smaave sijjine. Åelkies ij sïjhth aktem siebriedahkem jååhkesjidh gusnie jearsoesåbpoe laaken ålkolen årrodh enn jïjtsh oksen ålkoelisnie. Åelkies sæjhta vielie pollish utnedh jïh tjielke reaksjovnh dej meadtolassji vøøste. </p>
<p><em type="bold">Kristeles Åålmegekrirrie </em></p>
<p><em type="bold">Åvtehke: Dagfinn Høybråten </em>http://www.krf.no Ideologeles våarome: kristelesdemokratije. Kristelesdemokratije almetjem jïh doh aarvoeh, mejtie eah maehtieh eeptsh‐eereme ryøknedh jallh møøledh, jarngesne beaja. Almetjevuajnoe lea dïhte roehtse dejtie golme maadthaarvojde mijjen ideologesne, almetjeaarvoe, mubpiegieriesvoete jïh reeremediedte. <em type="bold">Giefiesvoete </em>akte aajhtoe almetjeaarvoen vøøste. Mijjieh sïjhtebe giefiesvoeten vøøste gæmhpodh dovne Nøørjesne jïh dennie jeatjah veartenisnie. Nøørjesne reakasovvedh lea goh Lottosne vitnedh gosse vielie enn akte millijarde almetjh veasoeh unnebe enn akten dollaren åvteste biejjege. KrÅ veanhta Nøørje diedtem åtna jïjnjh beetnegh veedtedh viehkiebudsjedtese – ij dan åvteste mijjieh dan giemhpes, bene dan åvteste mijjieh vïenhtebe gaajhkh almetjh krievemem utnieh dejtie seamma nuepide goh mijjieh. <em type="bold">Klijma. </em>Dïhte reeremediedte mijjem åelede veartenem laehpedh buerebelaakan enn guktie mijjieh dam dåastoejimh. Jis edtja veartenem bearkadidh, abpe veartene tjuara latjkadidh Kyoto‐latjkoen mietie. KrÅ sæjhta Nøørje edtja viehkiehtidh guktie dah ræjhkoes laanth sijjen diedtem vaeltieh dejtie klijmadåeriesmoeride. <em type="bold">Jieledevuekie. </em>Ij maehtieh gaajhkem ryøknedh mij gåarede ryøknedh. Fïerhten jaepien ryøknebe man gellie beetnegh nasjovne dienesje. Jïh mijjieh møølebe man hijven politihkesne gåarede dejnie øøkonomeles statistihkine. Bene ij guhte møølie mejtie mijjieh buerebelaakan åadtjobe gosse vielie åadtjobe. Kristeles Åålmegekrirrie sæjhta aktem digkiedimmiem jieledevuekien bïjre, ij ajve jieledetsiehkien bïjre. <em type="bold">Skuvle. </em>KrÅ veanhta vihkeles dovne dutnjien jïh siebriedahkese datne viehkiem åadtjoeh båetedh gåabph sïjhth, jïh gåabph datne bøøremeslaakan sjiehth. Dan åvteste sïjhtebe aktem jïjtse øøhpehtimmiem guktie åajvoeh raeriestæjjah skuvlesne berkieh. </p>
<p><em type="bold">Gaskoekrirrie Åvtehke: Liv Signe Navarsete </em>http://www.senterpartiet.no Gaskoekrirrie, Gk, jaepien 1920 tseegkesovvi. Gaskoekrirrien aarvoevåarome lea juakeme njieljie åejviebieline. .. Vuastalimmie øøkonomeles liberaliseringen jïh gaahpoeh maarkedefaamoej vøøste. .. Bårranimmie eekereakteste, faamoste, viesehtimmeste jïh beetnehvierhtijste – dïhte sæjhta jiehtedh almetjh edtjieh nænnoestimmieh vaeltedh mah leah dej bïjre jïh desnie gusnie dah årroeh. .. Stuerebe mirrestalleme siebriedahken joekehts dåehkiej gaskem. .. Øøkonomeles vååregevoete jïh ij‐materijelle aarvoeh veeljedh, goh v.g. byjresevaarjelimmie. Gaskoekrirrie lea dïhte tjielkemes vuastalæjja EU’en vøøste Nøørjesne, bene tuhtjie gaskenasjovneles laavenjostoe vihkeles. Dej minngebe njieljie jaepiej Gk sæjhta barkedh buerebe geajnoej åvteste jïh ruevtieraajroem bueriedidh. Vijriebasse sïjhtieh jienebh vaedtseme‐ jïh sygkelegeajnoeh, guktie almetjh edtjieh jearsoeslaakan fealadidh. Gk sæjhta aaj vielie byjresevietseles energijem nuhtjedh jïh vielie beetnegh nuhtjedh edtja buerebe skuvlh jïh skiemtjegåetieh åadtjodh. Krirrie daamtaj gohtjesåvva <span type="quote">”tjïeltenåejvie‐krirrie”</span>, ihke krirrie joekoen jïjnjh tjïelten åejvieh åtneme bïjre jarkan laantesne. Veeljemisnie 2007 krirrie 89 tjïelten åejvieh åadtjoeji jïh 79 sæjjasadtje tjïelten åejvieh. Gk lea gålkoen 2005 mænngan reerenassesne tjahkasjamme ektine SG jïh Bk dennie røøpseskruana reerenassesne, jïh njieljie staateraerijh åtna. Krirrie lea aarebi meatan orreme uktsie reerenassine ektine ovmessie laavenjostoekrirriejgujmie. Krirrien noeresiebrie gohtje ” Gaskoenoere” jïh dan åvtehke jaepien 2009 lea Christina Ramøy, Noerhte‐Trøøndelaageste. Gaskoenoere garre tsevtsiehtimmiefaamoem åtna. <span type="quote" xml:lang="nob">”Hjem for en 50‐lapp”</span> jïh <span type="quote" xml:lang="swe">”Lappen som valgfag”</span> leah gøøkte aamhtesh dah buektiehtamme tjirrehtidh. <span type="quote" xml:lang="nob">”Hjem for en 50‐lapp”</span> lea gelline tjïeltine. </p>
<p><em type="bold">Sosialisteles Gårroehkrirrie </em>–Joekehts almetjh, seamma nuepieh! <em type="bold">Åvtehke: Kristin Halvorsen </em>http://www.sv.no SG barka byjresen jïh reaktavoeten åvteste Nøørjesne jïh veartenisnie. Mijjieh sïjhtebe seamma nuepieh joekehts almetjidie vedtedh gosse maahtoem, joekedimmiem jïh barkoem gaajhkesidie dåarjelibie. SG veanhta gaajhkh almetjh seamma aarvoem utnieh, jïh sæjhta gaajhkh rasismen jïh sierredimmien vøøste gæmhpodh. <em type="bold">Vaeltieh aktem byjreseveeljemem </em>! Doh klijmajorkestimmieh leah mijjen tijjen støøremes haesteme. SG sæjhta båetijen biejjien siebriedahkem bigkedh gosse mijjieh ektiegiesehtimmiem, orrestimmeles energijem jïh orre byjreseteknologijem dåarjelibie. Mijjieh ijje jiehtebe ålja‐ bååresjæmman dejnie saejries mearoedajvine Lofoten jïh Vesterålen ålkolen. <em type="bold">Juekieh aevhkide! </em>SG barka edtja giefiesvoetem jïh ovreaktavoetem laahpehtidh. Sijjeste skaehtiegeahpoedimmie dejtie mah leah ræjhkoesommes sïjhtebe dejtie aevhkide vielie reaktoe juekedh. Mijjieh barkebe seamma baalhkan åvteste nyjsenæjjide jïh kaarride, jïh akten barkoejieleden åvteste gusnie gaajhkesh aktem jearsoes barkoem utnieh hijven barkoetsiehkiejgujmie. Mijjieh sïjhtebe gaajhkesidie gåetiem tjirkedh, gaskem jeatjebem lihties låjkedimmiegåetiejgujmie. <em type="bold">Akte orre skuvlebiejjie! </em>SG barka akten orre skuvlebiejjien åvteste, gusnie gaajhkh learohkh ovjearohks maadtoste, lierieh, buektiehtieh jïh trååjjedieh. Mijjieh sïjhtebe bielieh dehtie skuvle‐eejehtimmieøørnegistie akten vijriedamme skuvlebeajjan biejedh, jïh vielie fysihkeles darjomh dåarjelidh, dæjpeles lieremem jïh beapmoem. Gaajhkh learohkh edtjieh leaksoeviehkiem skuvlesne åadtjodh, jïh gaajhkh skuvledirregh edtjieh namhtah årrodh. SG sæjhta aktem byøgkeles ektieskuvlem gaajhkesidie utnedh, sijjeste private skuvlh ajve naakenidie. <em type="bold">Raeffie jïh gaskenasjovnale solidaritete! </em>SG veanhta akte jeatjah jïh vielie reaktoe veartene gåarede. Mijjieh sïjhtebe viehkiem lissiehtidh dejtie giefies laantide, jïh barkebe raeffien åvteste jïh guktie gaajhkh dåaroeh orrijieh. Mijjieh vïenhtebe Israjele tjuara okkupasjovnem orrijidh dejstie palestijnen dajvijste. </p>
<p><em type="bold">Gårroeh Åvtehke: Lars Sponheim </em>http://www.venstre.no Gårroeh lea Nøørjen sosijaleliberale krirrie. Gårroen vuajnoe lea akte sosijale jïh liberale maahtoesiebriedahke gusnie almetjh åadtjoeh darjodh maam sïjhtieh jïh nuepiem utnieh altese jïjtse geajnoem skaepiedidh dan buerie jieliedasse, jïh gusnie mijjieh diedtem vaeltebe sinsætnan jïh byjresasse. Gårroeh lea jarngesne biejesovveme nøørjen politihkesne. Mijjieh gaavnebe dejtie hijven jieledevoetide jïjtjeraarehkevoeten jïh ektievoeten gaskem, politihkeles stuvremen jïh akten gaahpoeh maarkeden gaskem, almetjen jïh staaten gaskem jïh staaren jïh voenen gaskem. <em type="bold">Vihkeles aamhtesh Gårrose. </em>‐Akte skuvle maahtose jïh seamma nuepieh gaajhkesidie. Gårroeh sæjhta dam byøgkeles skuvlem nænnoestidh, joekoen lohkehtæjjam nænnoestidh. Bielelen væjkeles lohkehtæjjah dah learohkh eah hijven øøhpehtimmiem åadtjoeh. .Akte skaepiedihks jïh orrestimmeles Nøørje. Båetijen biejjien siebriedahke lea jearohks aktede orrestimmeles jieliemistie, jïh aktede politihkeste mah orrestæjjide jïh gründeridie dåarjele. .Akte daaj‐baaletje byjresenasjovne. Klijmajorkestimmieh tjuara aalverisnie vaeltedh. Mijjieh sïjhtebe mijjen maanide jïh aahkovidie unnemes seamma hijven nuepieh vedtedh akten tjielke eatnamasse maam mijjieh åtneme. .Vielie dejtie mah dam bøøremes daarpesjieh. Nøørjesne ij leah guhkebem vihkelommes vielie gaajhkesidie vedtedh, bene sjïere almetjh viehkiehtidh mah dam daarpesjieh. .Jaavoe barkijidie jeatjah laantijste, jïh akten boerehks baataræjjapolitihkese. Gaajhkh siebriedahkh dam kultuvrelle jïh øøkonomeles skreejrehtimmiem daarpesjieh goh sijsefeeleme lea. .Gårroeh dåarjele aktem eadtjohke jïh gellielaaketje kultuvrepolitihkem, jïh sæjhta gaskem jeatjebem luhpiehtidh gaahpoeh fijlejoekedimmiem, guktie dïhte kultuvre maahta bårranidh. Ij edtjh daate tjiehpiedæjjaj baalhkanuepide øølegidh. Gårroen noerekrirrie lea Noere Gårroeh. Dah joekoen berkieh klijmagyhtjelassigujmie, sjïehtedamme øøhpehtimmine skuvlesne, jïh gaahpoeh jïh reaktoe åesiestimmine veartenisnie jïh EU’ine. </p>
<p><em type="bold">BARKOEH </em>1. Vaeltieh aktem biehkiem datne bøøremes lyjhkh fïereguhtede krirrieåehpiedehtemijstie. Lohkh dam bæjjese klaassese. Voejhkelh dan mænngan dov <span type="quote">”niekedassekrirriem”</span> darjodh våaroemisnie dejstie åehpiedehtemijstie. Ohtsedh aaj aktem nommem dov niekedassekrærran. 2. Gaavnh nommem akten krærran mij veeljemasse båata dov fylhkesne, bene mij ij leah Stoerredigkesne daan biejjien. Lohkh krirrieprogrammem, jïh åehpiedehtieh krirrien politihkem klaassese. 3. Lohkh dam seamma plaeriem fïerhten biejjien dan minngemes våhkoen veeljemen åvtelen. Tjaelieh bæjjese gaajhkh krirrieh mah neebnesuvvieh, jïh man daamtaj dah neebnesuvvieh. Vuesehth statistihkem klaassese. </p>
<p>Dïhte gæmhpoe Hillary Clintonen jïh Barack Obaman gaskem, edtja presidentkaandidatine Demokratide sjïdtedh, lij vååjnesisnie dejnie saerniemeedijinie tjaktjen 2008. Gosse dah voestes‐veeljemh USA’esne, gaajhkesh maehtieh, mah tjaalasuvvieh demokratinie jallh republikanerinie – jïh muvhth staatine aaj tjaalasovveme veeljijh ovjearohks krirreste – meatan årrodh veeljedh mah kaandidath mah edtjieh krirrien åvteste årrodh presidenteveeljemisnie. Dah presidentekaandidath tjuerieh dan åvteste gøøkte veeljemeræjhtoeh tjirrehtidh – voestegh edtja veeljeme sjïdtedh kaandidatine krærran, dan mænngan presidenteveeljemem vitnedh. <em type="bold">NOMINASJOVNETJÅANGHKOE </em>Nøørjesne dïhte nominasjovneprosesse jåhta, amma almetjh veeljedh mah edtjieh veeljemelæstojne tjåadtjodh, naemhtie: Dah nominasjovnemoenehtsh krirresne (fylhkesne) raeriestimmiejgujmie båetieh veeljemelæstojde mah doh krirriesiebrieh dejnie sjïere tjïeltine åadtjoeh digkiedidh, jïh dah aaj åadtjoeh orre raeriestimmmiejgujmie båetedh. Jeenjemasth daate gøøkth heannede. Dah krirriesiebrieh tjïeltine dan mænngan lihtsegh krirrien abpe fylhken nominasjovnetjåanghkose seedtieh jïh dusnie dah lihtsegh tjaatsestieh dan nominasjovnedåehkien minngemes læstoen bijjelen. Stoerredigkeveeljemen 2005 åvtelen lij medtie 18 prosente dejstie krirrielihtsegijstie meatan dejnie nominasjovneprosessine ( Hanne Marthe Narud: <em type="italic">Bak lukkede dører? Eller i åpne rom? Demokratiske normer for politisk rekruttering, </em>Civita AS, 2008). Dæjpelisnie vaenebe enn gøøkte prosente dejstie veeljijijstie meatan jïh muenieh gieh edtjieh dej tjirkijh Stoerredigkesne årrodh ( Ny tid , gålkoen 28. b. 2008.) <em type="bold"><span type="quote" xml:lang="vep">« AMERIJKANEN VEELJEMERÆJHTOE»</span> </em>Naan krirrieh leah pryøveme jienebh meatan vaeltedh dennie minngemosth prosessesne: Oslove SG tjaatsestimmiereaktam vadta gaajhkhide krirrielihtsegidie dennie minngemosth nominasjovnetjåanghkosne. Tjaktjen 2008 dïhte akte gieltegs ræjhtoe sjïdti Heikki Holmåsen jïh Akhtar Chaudryen gaskem, dan mubpien sijjien bïjre Oslove‐læstosne. Dah kaandidat aktem vijries <span type="quote" xml:lang="fin">”amerijkanen”</span> veeljemeræjhtoem giehteldin, jïh jïjnjesh krirresne lihtseginie tjeelin edtjieh altese kaandidatem dåarjelidh nominasjovnetjåanghkosne. Minngemes Heikki Holmås jeenjemes tjaatsestimmieh åadtjoeji. Barkoekrirrieh jïh Åelkies raeriestimmeles tjaatsestimmieh øørnin nominasjovneprosessesne. Barkoekrirresne gaajhkh lihtsegh nuepiem åadtjoejin veeljedh dejtie raeriestamme kaandidatide, mearan Åelkies <span type="quote">”Veeljeme‐idolem”</span> øørni: <span type="quote">”Nominasjovnedåehkie Osloven Åelkesne sæjhta aktem garrebe sisnjelds veeljemeræjhtoem mubpien jaepien stoerredigkieveeljemen åvtelen, jïh lea goh dah voestes laantesne moeneme lihtsegidie baajedh Gaskeviermiem nuhtjedh sov lyjhkeds‐kaandidatese tjaatsestidh”</span> (Dagbladet gålkoen 13. b. 2008) <em type="bold">NOMINIASJOVNETJÅANGHKOE MOENI </em>Jalhts gåabpegh krirrieh raeriej mietie lihtsegijstie gihtjin, lij læjhkan dah lihtsegh mah lin nominasjovnetjåanghkojne seedteme, mah dam minngemes sjæjsjalimmiem darjoejin. Gaajhkh krirrieh voejhkelieh aktem buerie balansem buektiehtidh, gubpede båetieh, mejtie nyjsene jallh kaarre, aaltere jïh barkoe gosse nominasjovnelæstoem bæjjese biejieh. Dej minngemes jaepiej lea aaj etnihkeles maadtoe aktem væhtam sjïdteme jïjnjh krirrine. Dïhte vuepsie lea, guktie Stoerredigkie lea tjåanghkan biejeme lea guktie dah årrojh lea tjåanghkan biejeme laantesne, bene ij leah iktegisth aelhkieh dam buektiehtidh. <em type="bold">BARKOEH </em>1. Digkedh jiehtesem: Nominasjovneprosesse Nøørjesne lea fer vaenie demokrateles – mijjieh tjoerebe amerijkanerijstie lieredh! Lohkh nominasjovnelæstoeh golme krirride dov fylhkesne. Guktie lea dïhte tsiehkie nyjseni jïh kaarri gaskem? 2. Lohkh nyjsenæjjalåhkoen bïjre Stoerredigkesne http://www.stortinget.no/no/Stortinget‐og‐demokratiet/Historikk/Kvinnerpaa‐ Stortinget/. Digkedh man stoerre låhkoe nyjsenæjjijste byøroe årrodh Stoerredigkesne, jïh maam maahta darjodh edtja dam buektiehtidh. 3. Maam sæjhta jiehtedh naaken lea ” vihties sijjesne” nominasjovnelæstosne? 4. Jïjnjh billieh Stoerredigkie sæjhta <span type="quote" xml:lang="nob">”blendaveelkes”</span> årrodh veeljemen mænngan. </p>
<p>Man gellie almetjh ålkoelaanten maadtoste leah <span type="quote">”vihties sijjine”</span> nominasjovnelæstojne? Digkedh maam byøroe darjodh edtja jienebh unnebelåhkoemaadtoste dåårrehtidh politihkese. 5. Tjaktjen 2008 jïjnjem soptsestin gellie nominasjovneprosessi bïjre, gaskem jeatjebem daej almetji nominasjovni bïjre, Jonas Gahr Støre (Bk). Bård Vegard Solhjell (SG), Martin Kolberg (Bk), jïh Abid Q. Raja (G). Ohtsedh bievnesh dej nominasjovneræjhtoej bïjre Gaskeviermesne, jïh buerkesth mannasinie dah lin rijhtedihks.</p>
<p xml:lang="eng">Tell: ............................................</p>
<p xml:lang="nno">E‐påaste: ...................................</p>
<p>Web‐sijjie: .................................</p>
<p xml:lang="deu">BARKOEH</p>
<p>Guktie krirrien åvtehken nomme? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Gieh leah tjirkijinie krirreste dov fylhkeste daan boelhken? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Guhte dejstie vihth veeljemasse båetieh? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Mah kaandidath gaavnh dov fylhkeste? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Mah åejvieaamhtesh krirrie åtna daan jaepien veeljemisnie? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Guhte krirrien åejvieaamhtesijstie vihkelommes dutnjien? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Ajve 20 lihtsegh dejstie 169 stoerredigkietjirkijijstie mah veeljesovvin evtebe veeljemisnie lin nuerebe enn 30 jaepieh. Jienebh dejstie lea vaaseme dam magiske låhkoem dan mænngan. Man gellie noerh mah stoerredigkietjirkijinie jïh politihkerinie sjïdtieh lea gaskem jeatjebem guktie datne ussjedh. Manne lihtseginie tjeelim Barkoekrirrien noeresiebresne, BNS, dennie voenges veeljemisnie 1999. Veeljemeræjhtoe mannem skreejri jïh nirrehti. ”Guktie Fremskritts‐krirrie maahta sov aelhkievoetine slyøhpedh? manne ussjedim. ”Guktie Åelkies maahta private skuvlh luhpiehtidh mah maehtieh dejtie joekehtsidie nænnoestidh dej gaskem mah jïjnjh beetnegh utnieh jïh dejtie mah vaenebe utnieh?” Faahketji guarkajim, disse misse manne ussjedim lij politihke. Manne tjaalegh tjøønghkim dejstie joekehts krirrijste, jïh elminasjovnevuekiem provhkim. Minngemes aajmene Sosialisteles Noerine jïh BNS’ine tjahkasjim. Dïhte voestes neebneme fer radikale munnjien sjïdti. Dellie lij ajve BNS aajmene. <em type="bold">IJ GAAJHKINE SIEMES </em>Ij leah amma naemhtie datne daarpesjh gaajhkine siemes årrodh maam akte krirrie jeahta, jis edtjh disse tjaatsestidh jallh lihtseginie desnie årrodh. Tjoerh badth aktem krirriem gaavnedh gusnie datne dejnie åejvieaamhtesinie siemes, jalhts jienebh sjïere aamhtesh gusnie datne maam‐akt jeatjebem ussjedh. Vihkeles vielie noerh politihkesne jïjnjh sjiekijstie. Voestegh lea legitimitetem dejtie sjæjsjalimmide tjirkedh mah mijjen åålmegeveeljeme åårganh darjoeh. Maejstieh dam baakoem: Åålmegeveeljeme. Dah leah åålmegistie veeljeme jïh edtjieh åålmegen åvteste årrodh. Bene lea geerve gosse såemies dåehkine leah vaenie noerh, båeries jallh almetjh sijsefeelememaadtojne. Dellie ij leah dïhte åårgene guhkebem representatijve daan årrojedåahkan man åvteste sjæjsjalimmieh vaaltasåvva. <em type="bold">JOEKEHTS DÅÅJREHTIMMIEH </em>Mubpesth lea aaj vihkeles dah joekehts mïelh, dååjrehtimmieh jïh gielh åadtjoeh sinsitnine gæmhpodh. Naan gille vuajnajimmieh eah tjoerh abpe sjæjsjalimmieprosessen bijjelen reeredh. Dellie vihkeles aktem ektiedimmiem almetjijstie utnedh joekoen joekehts tjøødtjestimmiesijjiejgujmie dejnie åålmegeveeljeme åårganinie. Jïh tjøødtjestimmiesijjieh leah ojhte gusnie lea jieliedisnie. Lohkije jallh fuelhkine? Vyøse laajkosne jallh stoerre baalhkam åtna? Dååjreme sierredimmiem jallh ij? Gosse joekehts dååjrehtimmieh sinsitniem gaavnedieh, jïh sinsitniem haestedieh, hijven digkiedimmieh åadtjobe. Dah buerie veanhtoeh åadtjoeh reeredh. Dellie manne vïenhtem dah sjæjsjalimmieh aaj buerebe sjïdtieh. Gåalmede dellie aaj maam‐akt jeahta guktie edtja noerh politihkese dåårrehtidh. Naan aejkien daarpesje vuejnedh hijven gåarede noere årrodh jïh aktem buerie barkoem darjodh politihkerinie. Jis edtji Dagsrevyen jallh TV2 –saernieh vuepsine nuhtjedh, doh jeenjemes politihkerh leah kaarrh, jïh gaajhkh gaskebiejjiebæjjadahken bijjelen, ojhte kraevies voeptine jïh vaarjoeh mah lin orretijjeles jaepiej mænngan. <em type="bold">EADTJOHKE SIEBRIEDAHKESNE </em>Joekehts goerehtimmieh vuesiehtieh dah noerh daamtaj eadtjohke siebriedahkesne ‐ jïh maehtieh gaajhki bïjre åssjaldahkh utnedh, goh seagkanimmietrumhpie, skuvlegærjah jïh ræjhtoeh Gaskeluvlesne. Bene vaenie jïjtjemse læjhkan gohtjesåvva goh <span type="quote">”politihkeles iedtjeladtje”</span> jalhts dah naemhtie vååjnoeh. Mejtie dan åvteste mijjieh politihkem guarkebe goh mij‐akt gejhkie jïh væssjohts, mij‐akt dejpeladtje jïh ov‐iedtjeles? Dam tjoerebe ojhte jeatjahtehtedh. </p>
<p>Ihke noerh leah eadtjohke. Mijjieh ajve jeatjah åerieh nuhtjebe mijjen eadtjohkevoetem lahtestidh. Muvhth gaatojne demonstreredh, goh dellie goh Israele Gazam bombi jaepien 2009 aalkoelisnie. Muvhth lihtseginie sjïdtebe dåehkine Facebookesne. Jallh blogger tjaelebe aamhtesi bïjre man bïjre mijjieh plaeresne lohkeme.</p>
<p>Daate akte tjielke haesteme dejtie politihkeles krirride – dah tjuerieh aaj jïjtjemse orrestehtedh, altese haamoem jïh altese sisvegem. Bene – gie edtja krirride orrestidh? Daate aaj dam nåake gievliem vuesehte: Dah krirrieh jienebh noerh daarpesjieh edtjieh jienebh noerh dåårrehtidh jïh edtjieh jïjtjemse jeatjahtehtedh mijjine noerigujmie. Haestemem vaaltah? Manne dam gegkestem. Nuhtjh veeljemeræjhtoem daan jaepien edtjh gaavnehtidh mejnie krirrine datne vaenemes ovsiemes. Dellie maehtebe dam ektesne jeatjahtehtedh. <em type="italic">Hadia Tajik lea dïhte nøøremes almetje naan aejkien mij lea raeriestæjjine orreme Staateministeren kontovresne. Dïhte lea gaskem jeatjebem aaj barkeme politihkeles raeriestæjjine Justise‐ jïh pollisedepartementesne jïh Barkoe‐jïh ektiedimmiedepartementesne. </em>bïjre (nuerebe enn 30) plaerine. Man gellie gaavnede? Guktie dej nommh, jïh mejnie krirrine dah? </p>
<p xml:lang="eng">Tell: ............................................</p>
<p xml:lang="nno">E‐påaste: ...................................</p>
<p>Web‐sijjie: .................................</p>
<p xml:lang="deu">BARKOEH</p>
<p>Guktie krirrien åvtehken nomme? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Gieh leah tjirkijinie krirreste dov fylhkeste daan boelhken? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Guhte dejstie vihth veeljemasse båetieh? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Mah kaandidath gaavnh dov fylhkeste? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Mah åejvieaamhtesh krirrie åtna daan jaepien veeljemisnie? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Guhte krirrien åejvieaamhtesijstie vihkelommes dutnjien? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Staatenfaamoeh <em type="bold">Dah golme staatenfaamoeh Nøørjesne leah Stoerredigkie, reerenasse jïh dåapmestovlh. </em></p>
<p>Stoerredigkie lea dïhte faamoe mij laakide vadta, luhpehte jïh goerehte. Dïhte sæjhta jiehtedh Stoerredigkie laakh nænnoste, beetnegh luhpehte jïh reerenassem goerehte. <em type="bold">RAERIESTIMMIE REERENASSESTE. </em>Reerenasse lea dïhte mij faamoem buakta, jïh dïhte sæjhta jiehtedh reerenasse dorje dam maam Stoerredigkie muaneme. Bene reerenasse dïhte, mij doh jeenjemes raeriestimmieh raereste mah Stoerredigkie dorje ‐ reerenasse dam politihkeles ’initiativem’ åtna, jalhts doh stoerredigkietjirkijh aaj maehtieh jijtjh raeriestimmiejgujmie båetedh. Dah dåapmestovlh lea dïhte faamoe mij døøpmie. Stoerredigkie jallh reerenasse eah maehtieh jeatjahtehtedh dejtie moenemidie dåapmestovline. <em type="bold">FAAMOEJOEKEDIMMIE </em>Dïhte nøørjen maadthlaake jaepeste 1814 akten faamoejoekedimmievuajnose bigki: dah golme staatenfaamoeh edtjin sinsitneste ovjearohks årrodh, guktie ij guhte dejstie meehti altese faamoem otnehtalledh. Dan åvteste lij vuesiehtimmien gaavhtan luhpehts staatenraerijidie Stoerredigkesne gaavnedidh. Dïhte tsiehkie Stoerredigkien jïh reerenassen gaskem lea jeatjahtahteme mænngan Maadtlaake tjaalasovvi. 1800‐låhkoen minngiegietjien mænngan libie parlamentarismem Nøørjesne åtneme, jïh dïhte sæjhta jiehtedh reerenasse tjuara badth darjodh dam maam dïhte jienebelåhkoe Stoerredigkesne sjæjsjele. <em type="bold">BARKOEH </em>1. Lohkh guktie Stoerredigkie reerenassem giehtjede: http://www.tinget.no/no/Hovedmeny/Hva‐gjor‐stortinget1/Kontrollerer‐regjeringen/. Darjoeh aktem håalemem klaassese gusnie datne buerkesth guktie Stoerredigkie dam giehtjedimmiem dorje. 2. Ohtsedh bievnesh Johan Sverdrupen bïjre, jïh buerkesth mannasinie dam <span type="quote">”parlamentarismen aehtjie”</span> gohtjesåvva. </p>
<p><em type="bold">PARLAMENTARISME </em>Stuvremehaammoe mij dorje guktie reerenasse diedtem åtna nasjovnaleåålmegasse (Stoerredigkie) Stoerredigie maahta reerenassese sohtehtimmiem lahtestidh jïh naemhtie reerenassem tjabrehtidh vaedtsedh. 1. Ussjedidie Stoerredigkie aktem raeriestimmiem gietede aktem atomefaamoebigkemem bigkedh dennie tjïeltesne gusnie dijjieh årroeminie. Idie dijjieh dejtie soejkesjidie guktemeslaakan lyjhkh jïh sïjhtede stoerredigkiepolitihkeridie tsevtsiehtidh daan raeriestimmien vøøste tjaatsestidh. Digkede guktie dijjieh maehtede dam bøøremeslaakan darjodh. 2. Tjaelieh aktem lohkijeprieviem dan voenges plaaran akten aamhtesen bïjre mij datnem eadtjaldåvva. S Tjaeto </p>
<p>Goh aarebi neebneme utnebe golme staatenfaamoeh Nøørjesne. Lissine soptsestibie daamtaj meedijan bïjre goh <span type="quote">”dïhte njealjede staatenfaamoe”</span>. Dïhte dan åvteste meedija gaskem jeatjebem edtja <span type="quote">”vaeptiebienjine”</span> årrodh, dah edtjieh giehtjedidh jïh laejhtedh dejtie jeatjah staatenfaamojde. Onne juerie dah meedijh goh plaerieh, TV, raadijove jïh Gaskeviermie faamoem utnieh, ihke dah jïjnjh almeth jeksieh jïh aamhtesh aamhtesesoejkesjasse biejieh. Dïhte sæjhta jiehtedh dah leah meatan tsevtsiehtieh mah aamhtesh almetjh tuhtjieh vihkeles, jïh mejnie aamhtesinie dah politihkerh tjuerieh eadtjaldovvedh. Åvtelen akte veeljemeræjhtoe aalka, ij leah naan krirrieh mah daejrieh mah aamhtesh vihkelommes sjïdtieh – dah leah gujht åajvahkommes dah aamhtesh mejtie meedijah tjoevkesem biejieh. <em type="bold">VEELJEMERÆJHTOSNE EAJHNADÅVVA </em>Meedija lea jarngesne veelemeræjhtosne. Naan gille gååvnese mij krirrieprogrammem låhka jïh lea meatan dejnie politihkeles tjåanghkojne, jïh doh krirrieh leah jearohks meedijidie båetedh altese båvroej bïjre soptsestidh. Seammalaakan lea meedija jearohks dah politihkerh sïjhtieh meatan årrodh. Dotkeme vuesehte naa jïjnjh veeljijh eah eajhnadovvh misse edtjieh tjaatsestidh åvtelen veeljemeræjhtoe aalkeme, jïh dïhte meedijagaptjeme maahta dan åvteste stoerre tsevtsiehtimmiefaamoem utnedh. Jïjnjh TV’em neebnieh goh dïhte vihkelommes meedija veeljemeboelhken. Dïhte veeljemeræjhtoeaalkove TV‐kaanalinie lea daamtaj vuajneme goh veeljemeræjhtoen <span type="quote">”byøgkeles”</span> aalkove, jïh doh plaerieh stoerre sijjiem nuhtjieh TV‐digkiedimmiej bïjre saarnoestidh, jiehtedh gieh <span type="quote">”vitnijh”</span> jïh teernegeprigkh dejtie politihkeridie joekedidh mah leah meatan. Seamma tijjen lea nøørjen almetjh dennie bijjiegietjesne veartenisnie gosse lea plaerielohkemen bïjre. Veeljemeræjhtoegaptjeme plaerine lea dan åvteste joekoen vihkeles. <em type="bold">REKLAME </em>Politihkeles reklame riekte veeljijidie, vuesiehtimmien gaavhtan tjaalegi jallh plaeriebievnesi tjïrrh, maahta aaj meatan årrodh veeljijidie tsevtsiehtidh. Nøørjesne lea politihkeles TV‐reklame luhpehts, bene ånnetji mænngan dïhte almetjereaktadåapmestovle Strasbourgesne nænnoesti daate luhpehtse lea almetji reaktaj vøøste soptsestidh man bïjre sïjhtieh. Gosse daate tjaalasåvva, ibie daejrieh guktie dïhte illedahke sjædta – mejtie sïjhtebe joe daan jaepien veeljemeræjhtosne åehpies politihkerh vuejnedh pizza‐ jïh voeptetjoele‐reklami gaskem TV’esne. </p>
<p xml:lang="deu"><em type="bold">KRIRRIEPREESSE </em></p>
<p>Meedijagaptjeme dejstie veeljemeræjhtojste lea jeatjahtahteme jïjnjem jaepine. Aarebi utnimh krirriepreesse Nøørjesne, jïh dan boelhken dah jeanatjommes plaerieh vihties krirrieh dåarjelin. 1970‐låhkoen jienebh plaerieh eelkin jïjtjemse gåhtjodh politihkeles ovjearohks, jïh daan biejjien ajve naan gille dejstie krirrieplaerijste aajmene. Såemies plaerine maahta annje vuejnedh aktem polithkeles <span type="quote">”maadthvuajnoem”</span> åvtehke‐jïh tjielkestimmietjaaleginie, bene saerniesijjesne doh jeanatjommes plaerieh pryøvoeh dan objektijve årrodh goh gåarede. NRK’esne dïhte objektijvitete iktegisth aktem vihkeles vuepsiem orreme. Dejnie voestes jaepine, mænngan dah TV‐saadtegh byøgkeles eelki jaepien 1960, dah krirrieh Stoerredigkesne jïjtje åadtjoejin meatan årrodh moenedh guktie dah veeljemesaadtegh edtjin årrodh. Dah journalisth lin eeremasth goh <span type="quote">”tjøødtjestimmietsåahkasteerijh”</span> edtjieh geehtedh doh krirrieh idtjin vielie tijjem åadtjoeh enn maam lin luhpiedamme. 1970‐aalkovisne dah TV‐journalisth vielie eadtjohke saadteginie sjïdtin gosse eelkin laejhtehks gyhtjelassh gihtjedh jïh teemam moenedh saadtegidie.</p>
<p>Daan biejjien lea jeenemasth dah TV‐kaanalh mah vuajnajimmide biejieh veeljemesaadtegidie, jïh dah krirrieh tjuerieh dam latjkadidh. Joe jaepien 1995 TV2 jeehti kaanale jïjtje edtji moenedh mah krirrieh edtjin åadtjodh meatan årrodh saadteginie. Kaanale aaj moeni gieh edtjin dejstie krirrijste årrodh fïerhtene digkiedimmesne. Mænngan aaj NRK aalkeme naemhtie darjodh jalhts jïjnjesh leah laejhtehks krirrieh eah jïjtje åadtjoeh moenedh gie edtja krirriej åvteste årrodh digkiedimmine. <em type="bold">BARKOEH </em>1. Digkede maam politihkeles reklameTV’esne maahta åadtjodh jiehtedh nøørjen veeljemræjhtode. 2. Viertesth aktem politihkeles digkiedimmieprogrammem TV2’esne jïh NRK’esne. Stoerre joekehts programmi gaskem? 3. Bietskedh politihkeles karikatuvreguvvieh joekehts plaerijste dan minngemes våhkoen veeljemen åvtelen. Gieh karikatuvreguvviedamme? Åehpiedahta dejtie politihkeridie joekehts vuekine? 4. Ohtsedh lohkijeprievieh dennie voenges plaeresne. Åehpiedehtieh vuajnojde lohkijeprievine klaassese. 5. Lohkh åvtehke‐ jïh tjielkestimmietjaalegidie dov hiejmesijjien voenges plaeresne/plaerine. Datne tuhtjh plaerie/h aktem </p>
<p><em type="bold">BARKOEH </em>1. Man gellie politihkerh jïjtsh sæjroeh </p>
<p>Facebookesne utnieh? Gieh jeenjemes dåeriedæjjah utnieh? Mij lea dej Facebookprofijli sisnie? 2. Digkede mejtie dijjieh vïenhtede nedtesijjieh goh Facebook, MySpace, YouTube jïh Twitter maehtieh vihkeles åerieh sjïdtedh veeljijidie. 3. Viertesth nedtesæjrojde golme politihkels krirride. Stoerre joekehtse gååvnese guktie dah krirrieh jïjtjemse åehpiedehtieh? Dah krirrieh saernieh jïh preessebievnesh åehpiedehtieh? Dah krirrieh guvvieh jïh jeatjah illustrasjovnh joekehts‐laakan nuhtjieh? Maam datne tuhtjh dej krirriej bïjre gosse datne dej nedtesæjroeh vuartesjh?</p>
<p>Jens Facebookesne <em type="bold">USA’n preesidentem Barack Obamam garmerdi ihke dan lij akte skaepiedihks gaskeviermieåtnoe veeljemeræjhtosne. Gaskeviermie aaj vihkeles sjædta veeljemeræjhtosne Nøørjesne? </em></p>
<p>Joe dellie goh Barack Obama bievnesi satne sïjhti Demokrati presidentekaandidatine sjïdtedh, dan nedtesæjroe lij joe gaervies. Desnie dïhte gaskem jeatjebem sjiehteladteme guktie dan dåeriedæjjah meehtin beetnegh veeljemeræjhtose vedtedh. Lissine Obama soptsesti veeljijidie teekstebievnesinie jïh nedtesæjrojne goh Facebook, MySpace, YouTube jïh Twitter. Jïjnjesh vïenhtieh daate darjoeji guktie dïhte dan lyjhkedihks sjïdti. Nøørjesne lea guhkiem vuarteme Gaskeviermie sæjhta aktem vihkelem råållem spealadidh veeljemeræjhtojne, bene goerehtimmieh dejstie minngemes stoerredigkieveeljemijstie vuesiehtieh dejbaaletje meedijh goh TV jïh rijhkeplaerieh (paehpierisnie) vååjnoeh goh sagki vihkelesåbpoe veeljijijstie – jalhts Nøørjen almetjh leah joekoen væjkeles nedtem nuhtjedh. <em type="bold">GASKEVIERMIE IJ VIHKELES JAEPIEN 2005 </em>Akte goerehtimmie stoerredigkieveeljemen mænngan 2005 vuesehti govhte låhkadistie vïenhtin nedteplaerieh eah lin akte vihkeles bïevnesegaaltije veeljemisne, jïh mahte tjïjhtje låhkadistie vïenhtin Gaskeviermie, bielelen nedteplaerieh (krirriej nedtesæjroeh, blogger jïh vijriebasse) ij lij vihkeles. Ajve 13 prosente dejstie mejtie gihtji, jeehti dah bievnesh veedtjin krirriej nedtesæjrojste. Dah nøøremes veeljijh dah, mah lin dah eadtjohkommes nedtenuhtjijh – aalteredåehkesne 17‐ 24 jaepieh 28 prosente jeehti dah lin biïvnesh veedtjeme krirriej nedtesæjrojste. (Bernt Aardal (red <em type="italic">.): Norske Velgere. En studie av stortingsvalget 2005 </em>, N.W. Damm &amp; Søn AS, 2007). </p>
<p><em type="bold">JEATJHLAAKAN DAAN JAEPIEN? </em>Vååjnoe gujht goh daan tjaktjen veeljeme sæjhta jeatjahlaakan sjïdtedh. <span type="quote">”Stoere bielieh dehtie veeljemeræjhtoste 2009 sïjhtieh gaskeviermesne årrodh, jïh dah nøørjen krirrieh voejhkelieh seammalaakan darjodh goh Barack Obama darjoeji”</span>, våhkoeprievie MandagMorgen tjeeli tsiengelen 26.b. 2009. Gaajhkh krirrieh mah leah Stoerredigkesne jiehtieh dah sïjhtieh ” sosijale meedijah” jïh <span type="quote" xml:lang="vep">”dijalogem”</span> dåarjelidh, jïh Gårroeh sæjhta aktem <span type="quote">”vadtesebåalam”</span> tseegkedh guktie edtja aelhkie veeljijidie sjïdtedh beetnegh krærran vedtedh. </p>
<p>Joe mietsken 9. b. 2008 Aftenposten daam tjaalegem <span type="quote" xml:lang="nno">”Tvilerjakt på nettet”</span> trygki, gusnie dah krirrieh jeehtin dah sïjhtin Gaskeviermiem vielie eadtjohkelaakan nuhtjedh enn aarebi, daan tjaktjen veeljemisnie: <span type="quote">”Edtja jïjtsh nedtesæjroeh eadtjohkelaakan nuhtjedh. Lissine dah krirrieh leavloem biejieh våajnoes årrodh byjngetje sæjrojne. Edtja bloggedh, jielijeguvviedidh jïh eadtjohkelaakan digkiedidh ”real‐time”</span>‐esne.” Dah krirrieh gujht guarkah joekoen dah noere veeljijh eah maajhvååjneaabparaten uvte tjïhkedh edtjieh dejtie dejbaaletje TV‐digkiedimmide vuartasjidh”. <em type="bold">STAATERAERIJH YOUTUBE’SNE </em><span type="quote">”Daelie Jense Facebookesne”</span> NTB bievnesi mietsken 15. b. 2008. Ånnetji staateministere Stoltenberg åadtjoeji jïjnjh stoerretjuetie dåeriedæjjah jïh jïjnjh bievnesh altese profijleviedtjesne. Facebook‐sæjrosne maahta aaj YouTube‐video gaavnedh gusnie jïjnjh staateraerijh veeljijidie soptsestieh. </p>
<p>Mïelemøølegh <em type="bold">Veeljemeræjhtojne dah meedijah leah dieves mïelemøølege‐illedahkijste. Såemies veanhta daate fer gåhkese jåhteme. </em></p>
<p>Fïerhten asken abpe jaepien åepiedahta luhkie ovmessie politihkeles baromeeterh (mïelemøølege‐ illedahkh) ovmessie nøørjen meedijinie. Veeljemen åvtelen sagki jienebh. Dah mïelemøølegh maehtieh demokratijem nænnoestidh dan åvteste dah dejtie politihkeridie aktem goerkesem vedtieh maam siejhme almetjh vïenhtieh. Dah aaj ånnetji vuesiehtieh guktie veeljemeilledahke sæjhta sjïdtedh, jïh jïjnjesh tuhtjieh gieltegs åadtjodh daejredh krirriej aerviedamme dåeriedimmiem meedijagaptjemen tjïrrh.</p>
<p><em type="bold">GAERTJIEDIMMIEH </em>Muvhth laantine laakh gååvnesieh mah gaertjiedieh dejtie mïelemøølege‐illedahkide byøgkeles darjodh riekte veeljemen åvtelen, jïh jïjnjesh Nøørjesne vïenhtieh dejtie mïelemøølegidie fer jïjnjem nuhtjie. Jïjnjh fåantoeh dan eajparostose. Såemies jeahteme dah jïjnjh mïelemøølegh darjoeh guktie dïhte veeljemeræjhtoe lea goh akte gahtjeme vitnijigujmie jïh teehpijigujmie veeljemen raajan. Akte vaahra gååvnese meedijah dejtie mïelemøølege‐illedahkide båajhtode toelhkestieh edtjieh gieltegs saernieh darjodh, jïh dah politihkeles aamhtesh unnebe voerkelimmiem åadtjoeh enn dah byøreme åadtjodh. Såemies veanhta aaj ov‐dæjpeles jis doh veeljijh taktihkeles tjaatsestieh dej mïelemøølegi mietie, sijjeste dejtie krirride tjaatsestidh mejtie ojhte dåarjelieh. <em type="bold">IJ SEAMMA GOH VEELJEME </em>Gosse mïelemøølege‐illedahkh låhka jallh gåvla lea – goh jïjnjh politihkerh måjhtjehtieh – vihkeles mujhtedh mïelemøølegh ij leah seamma goh veeljeme. Ihke dah joekehts mïelemøølege‐instituhth joekehts vuekieh nuhtjieh, lea daamtaj stoerre joekehts illedahki gaskem. (MandagMorgen tsiengelen 19. b. 2009). Dah båajhtoeh gaaltijh maehtieh jïjnjh årrodh. Jis dah mah leah meatan orreme mïelemøøleginie eah leah veeljesovveme staaranlaakan, dïhte illedahke båajhtode sjædta. Vihkeles gaavnehtidh mah gyhtjelassh gihtjesovveme: smaave jorkestimmieh aktene gyhtjelassesne maahta dam årrodh mij vaestiedasside joekede. Gaajhkine mïelemøøleginie sæjhta fiejliemaarginh årrodh, dïhte lea jearohks magkeres vuekiem nuhtjeme. Jïjnjh meedijah stoerre vuesiehtimmieh darjoeh guktie dah krirrieh åvtese jallh minngese vaedtsieh mïelemøøleginie – jalhts dah jorkestimmieh leah fiejliemaargini sisnjeli! Dagkeres vuesiehtimmieh almetjiedie mulliehtieh sijjeste bievnieh. Goh meedijanutnije vihkeles iktegisth laejhtehks årrodh guktie doh goerehtimmieh leah dorjesovveme. <em type="bold">BARKOEH </em>1. Viertesth mïelemøølegh golme plaerijste seamma våhkoen. Man gellie almetjh leah dejtie gyhtjelasside vaestiedamme? Man stoerre fiejliemaargine? Stoerre joekehts illedahki gaskem? 2. Veeljemen mænngan: Viertesth dejtie minngemes mïelemøølegidie aktene plaeresne veeljemeilledahkine. Stoerre joekehtsh? 3. Såemies laantine lea luhpehts mïelemøølege‐illedahkh saarnodh riekte veeljemen </p>
<p xml:lang="eng">Tell: ............................................</p>
<p xml:lang="nno">E‐påaste: ...................................</p>
<p>Web‐sijjie: .................................</p>
<p xml:lang="deu">BARKOEH</p>
<p>Guktie krirrien åvtehken nomme? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Gieh leah tjirkijinie krirreste dov fylhkeste daan boelhken? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Guhte dejstie vihth veeljemasse båetieh? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Mah kaandidath gaavnh dov fylhkeste? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Mah åejvieaamhtesh krirrie åtna daan jaepien veeljemisnie? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Guhte krirrien åejvieaamhtesijstie vihkelommes dutnjien? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Gaajhkesh mah edtjieh tjaatsestidh tjuerieh aaj almetjelåhkosne tjaalasovveme årrodh veeljemebiejjien. Ålmetjelåhkoe lea akte læstoe dej almetjigujmie aktene tjïeltesne mah tjaatsestimmiereaktam utnieh. <em type="bold">GIESE MAAHTA TJAATSESTIDH? </em>Gaajhkesh mah tjaatsestimmiereaktam utnieh maehtieh stoerredigkietjirkijinie veeljesovvedh. Naan dåehkieh ij gåaredh veeljedh, gaskem jeatjebem dejtie mah departementine jïh ålkoerijhkedienesjisnie berkieh, jïh doh døøpmijh Jillereaktesne. Dïhte veeljeme lea naemhtie; tjoerh jïjtje båetedh akten veeljemegåatan veeljemebiejjien, jallh åvtelhbodti tjaatsestidh. Dah tjïelth dam åvtelhbodti tjaatsestimmiem øørnieh. <em type="bold">GÅAREDE ÅVTELHBODTI TJAATSESTIDH </em>Veeljijh mah dam sïjhtieh, maehtieh åvtelbodti tjaatsestidh mietsken 10. biejjien raejeste dan minngemes bearjadahken raajan veeljemebiejjien åvtelen. Veeljijh mah leah ålkoelaantesne, jallh Svalbardesne jallh Jan Mayenisnie, maehtieh åvtelhbodti tjaatsestidh snjaltjen 1. b. raejeste dan mubpie minngemes bearjadahken raajan, veeljemebiejjien åvtelen. ( Sysselålma Svalbardesne nuepiem åtna dam åvtelhbodti tjaatsestimmiem aarebi orrijidh). MAAHTA TJAATSESTIMMIEREAKTAM DASSEDH? Jaavoe, jalhts joekoen sveekes daate heannede. Muvhth bysvehke dahkoeh – vuesiehtimmien gaavhtan meadtoeh staaten jïjtjeråårehkevoeten jïh jearsoesvoeten vøøste jïh mijjen staaten laaki vøøste – maehtieh darjodh guktie tjaatsestimmiereaktam dassa aktem boelhkem. <em type="bold">’FORHOLDS’LÅHKOE’VEELJEME </em>Nøørjesne utnebe ’forholds’låhkoe‐veeljeme. Dïhte sæjhta jiehtedh dah krirrieh aktem tjirkijelåhkoem åadtjoeh mestie man gellie veeljijh fiereguhte krirrie åtna. Laante lea juakeme 19 veeljemegievline mah fylhkenraastide dåeriedieh. Dïhte almetjelåhkoe fïereguhtene fylhkesne lea dïhte våarome gosse dejtie stoerredigkiesijjide (maandath) joekede. Edtja tjirkijh tirkedh dejstie fylhkijste gusnie vaenie almetjh årroeh, nuhtjie aktem ryøknemevuekiem mij aktene dam almetjelåhkoem arealine. Tjåanghkan veeljesuvvieh 169 stoerredigkietjirkijh. <em type="bold">JAABNADIMMIEMAANDATH </em>Dïhte veeljemeøørnege maahta aktem <span type="quote">”båajhtoeh”</span> joekedimmiem vedtedh dejstie stoerredigkiesijjijste krirriej gaskem ihke dïhte minngemes veeljemeryøkneme dorjesåvva fïere guhtene fylhkesne. Gosse vuesiehtimmien gaavhtan edtja 4 maandath aktene veeljemegievlesne joekedidh 7 krirride, ij maehtieh aktem maandatejoekedimmiem sjïdtedh mij lea øøvre goh dïhte tjaatsestimmïelåhkoe. Gellie krirrieh maehtieh namhtah tjirkijem sjïdtedh. Aaj dïhte jïjtjehke ryøknemevuekie dam båajhtoeh joekedimmiem tjirkede, dan åvteste dah stoerre krirrieh amma <span type="quote">”fer jïjnjh tjirkijh”</span> åadtjoeh jïh dah smaave <span type="quote">”fer vaenie”</span> åadtjoeh tjaatsestimmïelåhkoen muhteste. Edtja dam staeriedidh utnebe aktem øørnegem jaabnadimmiemaandatigujmie. Dejtie joekede dejtie krirride mah fer vaenieh tjirkijh åådtjeme tjaatsestimmïelåhkoen muhteste abpe laantesne, gosse dejtie voestes 150 sijjide joekedamme. Ållesth 19 jaabnadimiemaandath (akte fïerhtene fylhkesne). Dah krirrieh jaabnadimmiemaandath åadtjoeh dejnie fylhkine gusnie dah lin gietskemes aktem maandatem vitnedh. Dellie Stoerredigkien tjirkijh sjædta vielie goh krirriej tjaatsestimmïelåhkoeh. </p>
<p xml:lang="deu"><em type="bold">GEERELIMMIERAASTE </em></p>
<p>Die maa ajve dah krirrieh mah geerelimmieaasten bijjelen båateme – 4 prosente tjaatsestimmieh abpe laantesne – mah maehtieh meatan årrodh jaabnadimmiemaandati bïjre gæmhpodh. Ij leah naan geerelimmieraaste gosse dejtie dajvemaandatide joekede. LOHKH VEELJEMELAAKEM: http://www.lovdata.no/ all/nl200206‐ 2857.html</p>
<p><em type="italic">André Oktay Dahl lij </em><em type="italic">sæjjasadtjetjirkijinie </em><em type="italic">boelhken 1997‐2001, </em><em type="italic">jïh ihkuve stïeres </em><em type="italic">sæjjasadtjetjirkijine </em><em type="italic">jaepien 2001 raejeste </em><em type="italic">2005 raajan. Dïhte </em><em type="italic">stoerredigkietjirkijinie </em><em type="italic">veeljesovvi 2005. </em></p>
<p><em type="italic">Boelhken 2005‐2009 </em><em type="italic">lea lihtseginie orreme </em><em type="italic">justisedåehkesne. </em></p>
<p>Jielede Stoerredigkesne <em type="bold">André Oktay Dahl (34) Åelkeste tuhtjie dïhte jielede goh stoerredigkietjirkije maahta slæjhtoes årrodh. Bene tuhtjie satne lea aavrehke. </em><em type="italic">–Mij lea bøøremes jïh vierremes stoerredigkietjirkijinie årrodh? </em>‐Bøøremes manne nuepiem åtnam jïjnjh ovmessie almetjh råakedh. Dïhte vierremes, im manne raeffiem åadtjoeh sjïere aamhtesi bïjre ussjedalledh, goh manne bøøremes sïjhtem. Aktene biejjesne dan jïjnjh fijnemh, ij goh unnemes gaajhkijste meedijijstie mah sïjhtieh varki vaestiedassh utnedh. Bene im edtjh misse klååkedh, ihke Stoerredigkie lea dïhte bøøremes sijjiem årrodh jis sæjhta meatan årrodh siebriedahkeevtiedimmiem tsevtsiehtidh. <em type="italic">–Guktie lij voestes aejkien stoerredigkiesavkesne håaledh? </em>–Dïhte lij joekoen sjïere, jïh manne gujht tjoerem jiehtedh mov rudtje gelmi gosse manne ussjedim gaajhkide dejtie stoerre staateåvtehkidie mah lin tjåådtjeme seamma sijjesne. Im rikti mujhtieh man bïjre soptsestim, jïh ij leah badth dam bøøremes håalemem manne dorjeme, bene im gåessie dam domtesem åajaldehth. <em type="italic">–Guktie akte aarkebiejjie vååjnoe dutnjien – misse datne tijjem provhkh akten siejhme biejjien barkosne? </em>– Ij leah naan <span type="quote">”siejhme”</span> biejjie, jïh ij naan biejjie sjædta guktie soejkesjamme. Dan biejjien manne ussjedamme dam stoerre håajjem tjaatsegijstie lohkedh, dellie dah meedijah govlehtuvvieh, jïh manne nuhtjem mahte abpe biejjiem tjielkestidh jïh digkiedidh ovmessie meedijinie. Ibie mijjieh vihties barkoetijjem utnieh dan åvteste mijjieh libie veeljeme, ibie seehteme. Govloe gujht <span type="quote">”dæjpeles”</span> bene dïhte gujht dorje manne badth barkem medtie 12 tæjmoeh biejjege. – Jiene jienebh e‐påastem mijjese seedtieh gaajhki bïjre elmien jïh eatnemem gaskem, jïh jïjnjh tijjh vaasa dejtie vaestiedidh, dan åvteste ibie mijjieh aktem stoerre viehkieabparatem utnieh, guktie naaken veanhta. Håalemh voenges krirride, siebride jïh jeatjabidie leah daamtaj tæjmoesoejkesjisnie iehkeden, jis ij leah råårestallemh jïh øørnedimmieh gusnie almetjh tuhtjieh mijjieh tjoerebe årrodh. <em type="italic">–Kråavvedh veeljemeræjhtose? </em>– Dovne jaavoe jïh ijje. Ij leah joekoen luste aktene veeljemeræjhtosne årrodh jis mijjieh libie trïegkenassesne, jïh doh galluph våålese tjuevtjiedieh, jïh vååjnoe goh gaajhke fiejlie sjædta, saaht guktie mijjieh darjobe. Seammalaakan libie joekoen aavrehke mah veasoeminie aktene raeffies laantesne gusnie baakoeh provhkebe jïh ij vaeknie sinsitnien vøøste. Fealadidh almetjh råakedh mah viehkien mietie gihtjieh maam‐akt sov tsiehkine darjodh, jïh nuepiem utnedh viehkiehtidh, lea gujht naa hijven damtedh. (Jeatjah krirrieh) </p>
<p xml:lang="eng">Tell: ............................................</p>
<p xml:lang="nno">E‐påaste: ...................................</p>
<p>Web‐sijjie: ................................</p>
<p xml:lang="deu">BARKOEH</p>
<p>Guktie krirrien åvtehken nomme? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Gieh leah tjirkijinie krirreste dov fylhkeste daan boelhken? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Guhte dejstie vihth veeljemasse båetieh? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Mah kaandidath gaavnh dov fylhkeste? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Mah åejvieaamhtesh krirrie åtna daan jaepien veeljemisnie? ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐ ‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐‐</p>
<p>Guhte krirrien åejvieaamhtesijstie vihkelommes dutnjien?</p>
<p>Saemiedigkie <em type="bold">Saemiedigkieveeljeme øørnesåvva goh akte riekte veeljeme fïerhten njealjeden jaepien seamma tijjen gosse stoerredigkieveeljeme. </em></p>
<p>Maadthlaaken § 110 tjåådtje: <span type="quote" xml:lang="dan">«Det paaligger Statens Myndigheder at lægge Forholdene til Rette for at den samiske Folkegruppe kan sikre og udvikle sit Sprog, sin Kultur og sit Samfundsliv»</span>. <em type="bold">TSEEGKEME JAEPIEN 1989 </em>Saemiedigkie tseegkesovvi jaepien 1989 goh akte åålmegeveeljeme, nasjovnale parlamente saemide Nøørjesne. Saemiedigkie maahta gietedidh jïh digkiedidh fïerhtem aamhtesem maam parlamente jïjtje vuajna lea vihkeles saemide Nøørjesne. Muvhth suerkine saemieh aaj såemies jïjtjemoenemem åådtjeme, vuesiehtimmien gaavhtan gyhtjelassine mah leah gïelen, kultuvren, jielemen jïh øøhpehtimmien bïjre. Saemiedigkie 43 tjirkijh åtna boelhken 2005‐2009. Veeljemen mænngan dïhte låhkoe sjædta 39, jïh dejtie edtja tjïjhtje veeljemegievlijste veeljedh. Dah støøremes krirrieh leah Nøørjen Saemiej Rijhkesiebrie (NSR) jïh Barkoekrirrie (Bk) <em type="bold">SAEMIELÅHKOE </em>Jis edtja saemiedigkieveeljemisnie tjaatsestidh, tjuara bijjelen 18 jaepieh årrodh, jallh 18 jaepieh illedh veeljemejaepien. Aaj tjuara tjaalasovveme årrodh aktene veeljemelåhkosne man nomme saemielåhkoe. Jis edtja maehtedh tjaalasovvedh tjuara bæjhkoehtidh: ..satne jïjtjemse saemine vååjnoe ..saemien goh hiejmegïelem åtna, jallh vaenemes akte eejhtegijstie, aahka gon aajjah jallh maadteraahka gon maadteraajjah utnieh jallh åtneme saemien goh hiejmegïele, jallh lea maana aktede mij joe lea saemielåhkosne tjaalasovveme. LOHKH VIELIE SAEMIEDIGKIEN BÏJRE: www.samediggi.no www.diggi.no </p>
<p>Vaeltieh tjaatsestimmieleahpam dan krærran misse datne sïjhth tjaatsestidh</p>
<p>Datne maahtah kaandidati øørnegem jeatjahtehtedh, jallh mïerhkh biejedh dej nommi lihke datne sïjhth laahpehtidh</p>
<p>Mårhtjoeh tjaatsestimmieleahpam naemhtie guktie ij guhte maahta vuejnedh misse datne tjaatsestamme</p>
<p>Vaedtsieh veeljemebarkijasse mij steempelem beaja tjaatsestimmeleahpese.</p>
<p>Biejh jïjtje dam steempeldamme tjaatsestimmieleahpam geegken sijse</p>
<p>Klaasseveeljeme <em type="bold">Tjirrehtidie voenges veeljemem dan eensilaakan goh gåarede, tjaatsestimmietjiehtjelinie, almetjelåhkojne, tjaatsestimmieleahpajgujmie jïh veeljemeræjhtoetjaalegigujmie </em></p>
<p><em type="bold">BARKOE </em>: Åehpiedehtieh illedahkem veeljemistie klaassesne: ‐ </p>
<p>Darjoeh aktem tabellem dej joekehts politihkeles krirriejgujmie mah veeljemasse bøøtin, jïh aktem vuesiehtimmiem guktie dah tjaatsestimmieh juakasovvin ‐</p>
<p>Darjoeh aktem joekedimmiem prosentine klaassen illedahkeste ‐</p>
<p>Viertesth jeatjah klaassigujmie skuvlesne jïh stoerredigkieveeljemen illedahkine gosse dah illedahkh båateme</p>
<p xml:lang="sme"><em type="bold">DIEVHTIEH ILLEDAHKEGOEREM </em>‐ </p>
<p>Mij krirride/mah krirrieh hijven veeljemem darjoeji/n abpe laantesne? ‐</p>
<p>Mah aamhtesh datne vïenhth illedahkem dorjeme? ‐</p>
<p>Mah krirrieh edtjieh reerenassem øørnedh? ‐</p>
<p>Gie staateministerinie sjædta?</p>
<p xml:lang="sme"><em type="bold">GIEHTJH ILLEDAHKIDE DOV FYLHKESE. </em>‐ </p>
<p>Mah almetjh jïh krirrieh Stoerredægkan båetieh dov fylhkeste?</p>
<p><em type="bold">Naemhtie datne tjaatsesth </em></p>
<p xml:lang="deu"><em type="bold">VEELJEMEILLEDAHKH </em></p>
<p><em type="bold">Tjirkijh </em></p>
<p><em type="bold">Dov fylhke </em></p>
<p>Krirrie 2005 2009 2005 2009 </p>
<p xml:lang="vep">Bk 61</p>
<p xml:lang="deu">FrK 38</p>
<p xml:lang="nno">Å 23</p>
<p xml:lang="olo">KrÅ 11</p>
<p xml:lang="deu">GK 11</p>
<p xml:lang="isl">SG 15</p>
<p>G 10 2 3 4 5 1. Akten krirrien nomme 2. Staateministere 3. Saemiedigkien presidente 4. Gihtjemegoerehtimmie 5. Dah mah Stoerredigkesne gohtjesuvvieh 6. Akten krirrien nomme 7. Dah mah tjaatsestimmiereaktoem utnieh leah akte 8. Veeljeme disse lea gosse Stoerredigkieveeljeme 9. Jis edtja Saemiedigkieveeljemisnie tjaatsestidh tjuara ……tjaalasovveme årrodh 10. ’Fremskritts’krirrien åvtehke orreme vielie enn 20 jaepieh 11. Seamma goh ’åålmegestuvreme’ 12. Reerenasse Stoerredigkien dåarjelimmiem åtna 13. Beetnehreerijeminiestere 14. Dïhte prosesse gusnie krirrieh sov kaandidatide læstojde biejieh 15. Preesse gohtjesåvva ”dïhte njealjede…………..”</p>
<p>Stoerredigkie – darjomh <em type="bold">Nedtesne: </em>www.stortinget.no jïh www.tinget.no (noeresæjroeh). <em type="bold">Stoerredigkien bïevneseroene: </em>Akersgata/Prinsens gate 26. <em type="bold">Gaahpode: </em>Måantan, dæjstan, gaskevåhkoen jïh bearjadahken: ts. 10.00‐15.00, duarstan ts. 10.00‐17.00. Steegkeldh skuvli eejehtalleminie. Ringkh (23 31 35 96 jallh seedth e‐påastem (info@stortinget.no). <em type="bold">2050 – Veeljeme dov: </em>Akte pedagogeles spealadimmie noeredaltesasse. Dïhte spiele aalka aktine åssjaldahkine jaepien 2050 bïjre. Dah learohkh edtjieh meatan årrodh aktem hijven båetijen biejjien skaepiedidh gosse dah edtjieh politihkeles råajvarimmiej gaskem veeljedh, byjrese, starne/hokse, gaarsjelimmie/kultuvre, øøhpehtimmie jïh ålkoerijhketsiehkie. <em type="bold">Vuasahtallemh jïh 2050: </em>Dongkeme dåehkide tell. 23 31 31 80. <em type="bold">Lohkehtæjjakuvsje Stoerredigkesne: </em>gålkoen 16.‐ 18. b. 2009. <em type="bold">Stoerredigkien faaleldahke skuvlide: </em>Tjaalege maam åådtje bïevneseroenesne. <em type="bold">Prosjekten åvtehke: </em>Bjønnes Kommunikasjon <em type="bold">Haamoe jïh dorjese: </em>Christian Sørhaug <em type="bold">Teekste: </em>Kjell Bakken, Johannes Bøyum jïh Sven Fjeldal. <em type="bold">Rekaktøøvrh: </em>Ivar Buch Østbø jïh Sigurd Ø. Sæthre. </p>
<p xml:lang="nno">Stortinger www.stortinget.no</p>
</body></document>
