<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="sma" datatype="plaintext">
    <prop type="x-filename">saemien-tjaelijelearoe-tseegkesaavva.html.xml</prop>
  </header>
  <body>
    <tu>
      <tuv xml:lang="sma">
        <seg>Saemien tjaelijelearoe tseegkesåvva / Kåanste- jïh kultuvrebarkoe / Kultuvrejieleme / Saemiedigkie - Sametinget</seg>
      </tuv>
      <tuv xml:lang="nob">
        <seg>Samisk forfatterstudie etableres / Kunst- og kulturutøvelse / Kulturliv / Forsiden - Sametinget</seg>
      </tuv>
    </tu>
    <tu>
      <tuv xml:lang="sma">
        <seg>Saemien tjaelijelearoe tseegkesåvva</seg>
      </tuv>
      <tuv xml:lang="nob">
        <seg>Samisk forfatterstudie etableres</seg>
      </tuv>
    </tu>
    <tu>
      <tuv xml:lang="sma">
        <seg>Saemien lohkijh jienebh gærjah saemiengïelesne sijhtieh mejstie noerh eadtjalduvvieh.</seg>
      </tuv>
      <tuv xml:lang="nob">
        <seg>Samiske lesere ønsker flere bøker på samisk som engasjerer unge.</seg>
      </tuv>
    </tu>
    <tu>
      <tuv xml:lang="sma">
        <seg>Dan åvteste Saemiedigkie, Saemien tjaelijesiebreste (SGS), jïh Saemien tjiehpiedæjjaraerie (SDR) aktem tjaelijelearoem nierhkieh mij edtja noere tjaelijh dåårrehtidh mah saemiengïelesne tjaelieh.</seg>
      </tuv>
      <tuv xml:lang="nob">
        <seg>Derfor setter Sametinget, Samisk forfatterforening (SGS) og Samisk kunstnerråd (SDR) igang et forfatterstudie som skal rekruttere unge forfattere som skriver på samisk.</seg>
      </tuv>
    </tu>
    <tu>
      <tuv xml:lang="sma">
        <seg>Prosjekten ulmie lea unnemes vïjhte noere tjaelijh dåårrehtidh mah saemiengïelesne tjaelieh.</seg>
      </tuv>
      <tuv xml:lang="nob">
        <seg>Målet med prosjektet er å rekruttere minst fem unge forfattere som skriver på samisk.</seg>
      </tuv>
    </tu>
    <tu>
      <tuv xml:lang="sma">
        <seg>Tjaelijelearoe göökte jaaepieh vaasa, jaabnan viermietjåanghkoejgujmie, tjaelemeseminaarigujmie jïh bïhkedimmine maehteles tjaeliejijstie jïh faagealmetjijstie.</seg>
      </tuv>
      <tuv xml:lang="nob">
        <seg>Forfatterstudiet er på to år, med jevnlige nettverksmøter, skriveseminarer og veiledning fra erfarne forfattere og fagfolk.</seg>
      </tuv>
    </tu>
    <tu>
      <tuv xml:lang="sma">
        <seg>Saemiedigkieraerie Henrik Olsen jeahta tjaelijelearoe edtja skreejrehtidh tjaelijevoetem evtiedidh, jïh dam lidteræære maahtoem lutnjedh båetijen aejkien tjaeliejidie.</seg>
      </tuv>
      <tuv xml:lang="nob">
        <seg>Sametingsråd Henrik Olsen sier at forfatterstudiet skal legge vekt på å utvikle forfatterskap, og heve den litterære kompetansen til framtidige forfattere.</seg>
      </tuv>
    </tu>
    <tu>
      <tuv xml:lang="sma">
        <seg>- Dah mah leah meatan edtjieh sijjen voerkesvoetem lidteratuvren jïh kåansten bïjre evtiedidh, jïh maahtoem åadtjodh goh tjaelije, guktie dah buerebe nuepieh åadtjoeh maanusem evtiedidh jïh tjaeliejinie barkedh båetijen aejkien, saemiedigkieraerie Henrik Olsen jeahta.</seg>
      </tuv>
      <tuv xml:lang="nob">
        <seg>- Deltakerne skal utvikle sin litterære og kunstneriske bevissthet, og få forfatterfaglig kompetanse, slik at de gis bedre muligheter for å kunne utvikle manus og utøve forfatteryrket i framtiden, sier sametingsråd Henrik Olsen.</seg>
      </tuv>
    </tu>
    <tu>
      <tuv xml:lang="sma">
        <seg>Prosjekten ulmie:</seg>
      </tuv>
      <tuv xml:lang="nob">
        <seg>Prosjektets mål er:</seg>
      </tuv>
    </tu>
    <tu>
      <tuv xml:lang="sma">
        <seg>Skreejredh guktie jienebh saemiengïelen bæjhkoehtimmieh tjiehpieslidteratuvreste båetieh noeride.</seg>
      </tuv>
      <tuv xml:lang="nob">
        <seg>Stimulere til flere samiskspråklige utgivelser av skjønnlitteratur for unge.</seg>
      </tuv>
    </tu>
    <tu>
      <tuv xml:lang="sma">
        <seg>Bielieulmieh:</seg>
      </tuv>
      <tuv xml:lang="nob">
        <seg>Delmål:</seg>
      </tuv>
    </tu>
    <tu>
      <tuv xml:lang="sma">
        <seg>Noere tjaelijh dåårrehtidh mah saemiengïelesne tjaelieh</seg>
      </tuv>
      <tuv xml:lang="nob">
        <seg>Rekruttere unge forfattere som skriver på samisk.</seg>
      </tuv>
    </tu>
    <tu>
      <tuv xml:lang="sma">
        <seg>Prosjekte edtja viehkiehtidh guktie noere tjaelijh rïektes nuepiem åadtjoeh maanusem evtiedidh bïhkedimmien, maahtoeevtiedimmien jïh viermietjåanghkoej tjïrrh.</seg>
      </tuv>
      <tuv xml:lang="nob">
        <seg>Prosjektet skal bidra til at yngre forfattere får en reell mulighet til manusutvikling gjennom veiledning, kompetanseutvikling og nettverkssamlinger.</seg>
      </tuv>
    </tu>
    <tu>
      <tuv xml:lang="sma">
        <seg>Dah mah leah meatan krïevenassh utnieh maam akt tjaeledh prosjekteboelhken, jïh ulmie lea gaervies maanusem bæjhkoehtidh.</seg>
      </tuv>
      <tuv xml:lang="nob">
        <seg>Deltakere har produksjonskrav under prosjektperioden med mål om utgivelse av ferdig manus.</seg>
      </tuv>
    </tu>
    <tu>
      <tuv xml:lang="sma">
        <seg>Dah mah meatan edtjieh jieniebistie saemien gïeledajvijste båetedh.</seg>
      </tuv>
      <tuv xml:lang="nob">
        <seg>Deltakere skal være representert fra flere samiske språkområder.</seg>
      </tuv>
    </tu>
    <tu>
      <tuv xml:lang="sma">
        <seg>Unnemes 5 noere saemien tjaelijh eevtjedh mah noeride tjaelieh.</seg>
      </tuv>
      <tuv xml:lang="nob">
        <seg>Fremme minimum 5 unge samiske forfattere som skriver for unge.</seg>
      </tuv>
    </tu>
    <tu>
      <tuv xml:lang="sma">
        <seg>Viermiem tseegkedh orre jïh daaletje tjaeliji gaskem</seg>
      </tuv>
      <tuv xml:lang="nob">
        <seg>Etablere nettverk mellom nye og etablerte forfattere.</seg>
      </tuv>
    </tu>
    <tu>
      <tuv xml:lang="sma">
        <seg>Ïedtjem lissiehtidh soptsesh soptsestidh maam maahta filmine jïh draamine nuhtjedh</seg>
      </tuv>
      <tuv xml:lang="nob">
        <seg>Øke interessen for historiefortelling som kan brukes på film og drama.</seg>
      </tuv>
    </tu>
    <tu>
      <tuv xml:lang="sma">
        <seg>Krïevenassh juktie meatan årrodh</seg>
      </tuv>
      <tuv xml:lang="nob">
        <seg>Opptakskrav</seg>
      </tuv>
    </tu>
    <tu>
      <tuv xml:lang="sma">
        <seg>Dah mah veeljesuvvieh tjaelijelearose vuarjasjamme sjidtieh dan sïjse seedteme teeksten mietie jïh sijjen skraejrie meatan årrodh.</seg>
      </tuv>
      <tuv xml:lang="nob">
        <seg>Opptak til forfatterstudiet skjer etter vurdering av innsendt tekst og motivasjon for deltakelse.</seg>
      </tuv>
    </tu>
    <tu>
      <tuv xml:lang="sma">
        <seg>Ohtsije edtja aktem teekstem seedtedh medtie 10 sæjrojne.</seg>
      </tuv>
      <tuv xml:lang="nob">
        <seg>Søker skal sende inn en tekst på inntil 10 sider.</seg>
      </tuv>
    </tu>
    <tu>
      <tuv xml:lang="sma">
        <seg>Ij edtjh teekste bæjhkoehtamme årrodh aarebi.</seg>
      </tuv>
      <tuv xml:lang="nob">
        <seg>Teksten skal ikke være utgitt tidligere.</seg>
      </tuv>
    </tu>
    <tu>
      <tuv xml:lang="sma">
        <seg>Ohtsije tjuara aaj tjaelemedååjrehtimmien jïh skraejrien bïjre learose bievnedh.</seg>
      </tuv>
      <tuv xml:lang="nob">
        <seg>Søker må også opplyse om skriveerfaring og motivasjon for studiet.</seg>
      </tuv>
    </tu>
    <tu>
      <tuv xml:lang="sma">
        <seg>Barkoedåehkie Saemien tjaelijesiebreste (SGS), prosjekten åvtehke jïh akte barkije Saemiedigkien reeremistie dejtie veeljieh mah åadtjoeh meatan årrodh prosjektesne.</seg>
      </tuv>
      <tuv xml:lang="nob">
        <seg>Det er arbeidsgruppen fra Samisk forfatterforening (SGS), prosjektleder og en ansatt fra Sametingets administrasjon som velger ut deltakere til prosjektet.</seg>
      </tuv>
    </tu>
    <tu>
      <tuv xml:lang="sma">
        <seg>Prosjekten åvtehke lea Pia Juuso.</seg>
      </tuv>
      <tuv xml:lang="nob">
        <seg>Prosjektleder er Piia Susanna Juuso.</seg>
      </tuv>
    </tu>
    <tu>
      <tuv xml:lang="sma">
        <seg>Saemien tjaelijesiebrie dïedtem åtna learoen faageles sisvegen åvteste.</seg>
      </tuv>
      <tuv xml:lang="nob">
        <seg>Samisk forfatterforening har ansvaret for studiets faglige innhold.</seg>
      </tuv>
    </tu>
    <tu>
      <tuv xml:lang="sma">
        <seg>Ohtsememierie bæjhkoehtamme sjædta mænngan.</seg>
      </tuv>
      <tuv xml:lang="nob">
        <seg>Søknadsfristen vil bli offentliggjort på et senere tidspunkt</seg>
      </tuv>
    </tu>
    <tu>
      <tuv xml:lang="sma">
        <seg>Vielie bïevnesh:</seg>
      </tuv>
      <tuv xml:lang="nob">
        <seg>For kommentarer: Sametingsråd Henrik Olsen, 907 75 219</seg>
      </tuv>
    </tu>
  </body>
</tmx>
